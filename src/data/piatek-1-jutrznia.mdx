# Jutrznia | Piątek 1 tygodnia

<OpeningVersicle />

## Hymn

1. Wieczysta chwało w niebiosach,
   Bezmierna ludzi nadziejo,
   W jasności z Ojca zrodzony
   Synu czystej Dziewicy,
2. Zbudzonych dźwignij swą ręką
   I przywróć światło umysłom,
   By cześć należną oddały
   Swojemu Bogu i Panu.
3. Promienna wstała jutrzenka
   I nowy dzień zapowiada,
   Pierzchają nocne ciemności,
   A Ty nas oświeć swym blaskiem.
4. Ten blask niech w duszach zostanie
   I mroki świata rozproszy,
   Zachowa serca w czystości
   Do końca życia naszego.
5. Niech wiara najpierw zapuści
   Korzenie w duszy spragnionej,
   Niech po niej wzrośnie nadzieja
   I wyda owoc miłości.
6. O Chryste, Królu łagodny,
   Niech Tobie z Ojcem i Duchem
   Majestat będzie i chwała
   Przez całą wieczność bez kresu. Amen.

## PSALMODIA

<Canticle
  order={1}
  sigla="Psalm 51"
  antiphon="Stwórz, o Boże, we mnie serce czyste * i odnów we mnie moc ducha."
  versicles={[
    `Zmiłuj się nade mną, Boże, w łaskawości swojej, * 
w ogromie swej litości zgładź nieprawość moją.`,
    `Obmyj mnie zupełnie z mojej winy *
i oczyść mnie z grzechu mojego. `,
    `Uznaję bowiem nieprawość swoją, * 
a grzech mój jest zawsze przede mną.`,
    `Przeciwko Tobie samemu zgrzeszyłem *
i uczyniłem, co złe jest przed Tobą,`,
    `Abyś okazał się sprawiedliwy w swym wyroku * 
i prawy w swoim sądzie.`,
    `Oto urodziłem się obciążony winą *
i jako grzesznika poczęła mnie matka.`,
    `A Ty masz upodobanie w ukrytej prawdzie, * 
naucz mnie tajemnic mądrości.`,
    `Pokrop mnie hizopem, a stanę się czysty, *
obmyj mnie, a nad śnieg wybieleję. `,
    `Spraw, abym usłyszał radość i wesele, * 
niech się radują kości, które skruszyłeś.`,
    `Odwróć swe oblicze od moich grzechów *
i zmaż wszystkie moje przewinienia. `,
    `Stwórz, Boże, we mnie serce czyste *
i odnów we mnie moc ducha.`,
    `Nie odrzucaj mnie od swego oblicza *
i nie odbieraj mi świętego ducha swego. `,
    `Przywróć mi radość Twojego zbawienia *
i wzmocnij mnie duchem ofarnym.`,
    `Będę nieprawych nauczał dróg Twoich *
i wrócą do Ciebie grzesznicy.`,
    `Uwolnij mnie, Boże, od kary za krew przelaną, † 
Boże, mój Zbawco, *
niech sławi mój język sprawiedliwość Twoją.`,
    `Panie, otwórz wargi moje, *
a usta moje będą głosić Twoją chwałę. `,
    `Ofiarą bowiem Ty się nie radujesz, *
a całopalenia, choćbym dał, nie przyjmiesz.`,
    `Boże, moją ofiarą jest duch skruszony, *
pokornym i skruszonym sercem Ty, Boże, nie gardzisz. `,
    `Panie, okaż Syjonowi łaskę w Twej dobroci, *
odbuduj mury Jeruzalem.`,
    `Wtedy przyjmiesz prawe ofary: dary i całopalenia, *
wtedy składać będą cielce na Twoim ołtarzu.`,
  ]}
/>

<Canticle
  order={2}
  sigla="Psalm 76"
  antiphon="Składajcie i wypełniajcie śluby * wobec naszego Boga i Pana."
  versicles={[
    `Bóg znany jest w Judzie, *
Jego imię wielkie jest w Izraelu,`,
    `W Salem się wznosi przybytek Jego, *
a na Syjonie jest Jego mieszkanie. `,
    `Tam zdruzgotał strzały łuków, * 
tarcze, miecze i zbroje.`,
    `Ty jesteś pełen światła *
i potężniejszy od gór odwiecznych. `,
    `Najwaleczniejsi stali się łupem, †
sen ich ogarnął, *
bezwładnie opadły ręce wojowników.`,
    `Od Twojej groźby, Boże Jakuba, *
rydwany i konie zamarły w bezruchu. `,
    `Jesteś straszliwy i któż Ci się oprze, *
gdy gniew Twój się obudzi?`,
    `Z nieba ogłosiłeś wyrok; *
zamilkła strwożona ziemia,`,
    `Kiedy Bóg powstał, by dokonać sądu * 
i ocalić poniżonych tej ziemi.`,
    `Nawet gniew narodów Południa *
przyniesie Ci chwałę,`,
    `A rozbite ludy Północy * 
będą obchodzić Twe święto.`,
    `Składajcie i wypełniajcie śluby *
wobec Boga naszego i Pana, `,
    `Niech wszyscy stojący dokoła * 
przyniosą dary Budzącemu grozę,`,
    `Panu, który poskramia pychę książąt *
i jest postrachem władców ziemi.`,
  ]}
/>

<Canticle
  order={3}
  sigla="Pieśń (Iz 45, 15-25)"
  antiphon="Ja jestem Pan, który mówi to, co słuszne, * oznajmia to, co jest prawdziwe."
  versicles={[
    `Naprawdę, Panie, Tyś jest Bogiem ukrytym, * 
Boże Izraela i Zbawco!`,
    `Wszyscy, którzy dyszą złością na Niego, *
okryją się hańbą i wstydem. `,
    `Odejdą upokorzeni *
ci, którzy posągi bożków rzeźbili.`,
    `Izrael zaś będzie zbawiony przez Pana *
zbawieniem wiecznym. `,
    `Nie doznacie wstydu ni hańby * 
po wszystkie czasy.`,
    `Tak bowiem Pan mówi, *
Stwórca niebios, On, który jest Bogiem, `,
    `Który uformował ziemię i kształt jej nadał, * 
który mocno ją osadził`,
    `I nie uczynił jej bezładną, *
lecz przygotował do zamieszkania: `,
    `"Ja jestem Pan, i nie ma innego, †
i nie przemawiałem potajemnie *
w ciemnych zakątkach ziemi.`,
    `Nie powiedziałem potomstwu Jakuba: *
Szukajcie Mnie na próżno.`,
    `Ja jestem Pan, który mówi to, co słuszne, * 
oznajmia to, co jest prawdziwe.`,
    `Zgromadźcie się i wyjdźcie, dołączcie się wszyscy, *
wy, ocaleni spośród narodów. `,
    `Nie mają rozeznania ci, co obnoszą * 
drewno przez siebie rzeźbione`,
    `I modlą się do bożka, *
który nie może ich zbawić. `,
    `Przedstawcie i dajcie dowody, *
a nawet zastanówcie się wspólnie:`,
    `Któż to zapowiedział już od dawna *
i znowu teraz objawia?`,
    `Czyż nie Tym, «KTÓRY JEST», Ja jestem * 
i prócz Mnie nie ma innego Boga!`,
    `Bóg sprawiedliwy i dawca zbawienia *
nie istnieje poza Mną.`,
    `Nawróćcie się do Mnie, by otrzymać zbawienie, * 
wszystkie krańce świata,`,
    `Bo tylko Ja jestem Bogiem *
i nie ma innego!`,
    `Przysięgam na samego siebie, †
z moich ust wychodzi sprawiedliwość, * 
słowo ostateczne.`,
    `Przede Mną się zegnie każde kolano, *
wszelki język na Mnie przysięgać będzie `,
    `I powie: Jedynie w Panu *
jest sprawiedliwość i potęga!`,
    `Przyjdą do Niego zawstydzeni ci wszyscy, *
którzy Go nienawidzili.`,
    `Dzięki Panu całe potomstwo Izraela * 
otrzyma sprawiedliwość i osiągnie chwałę".`,
  ]}
/>

<Canticle
  order={4}
  sigla="Psalm 115"
  antiphon="Nasz Bóg jest w niebie * i czyni wszystko, co zechce."
  versicles={[
    `Nie nam, Panie, nie nam, †
lecz Twemu imieniu daj chwałę * 
za łaskę i wierność Twoją.`,
    `Dlaczego mają pytać poganie: *
"Gdzie się ich Bóg znajduje?" `,
    `Nasz Bóg jest w niebie, *
czyni wszystko, co zechce.`,
    `Ich bożki są ze srebra i złota, *
dzieła rąk ludzkich. `,
    `Mają usta, ale nie mówią, * 
mają oczy, ale nie widzą.`,
    `Mają uszy, ale nie słyszą, *
mają nozdrza, ale nie czują zapachu. `,
    `Mają ręce pozbawione dotyku, †
nogi mają, ale nie chodzą, *
gardło ich nie wydaje głosu.`,
    `Do nich będą podobni ci, którzy je robią, *
i każdy, kto im ufa.`,
    `Ale dom Izraela pokłada ufność w Panu, * 
On jest ich pomocą i tarczą.`,
    `Dom Aarona pokłada ufność w Panu, *
On jest ich pomocą i tarczą.`,
    `Ci, którzy Mu służą, ufność w Nim pokładają, * 
On jest ich pomocą i tarczą.`,
    `Pan o nas pamięta *
i będzie nam błogosławił. `,
    `Błogosławić będzie domowi Izraela, * 
błogosławić będzie domowi Aarona.`,
    `Będzie błogosławić tym, którzy służą Panu, *
zarówno wielkim, jak małym. `,
    `Niech Pan was rozmnoży, *
was i synów waszych.`,
    `Błogosławieni jesteście przez Pana, * 
który stworzył niebo i ziemię.`,
    `Niebo jest niebem Pana, * 
ziemię zaś dał synom ludzkim.`,
    `To nie umarli chwalą Pana, *
nie ci, którzy zeszli do Otchłani, `,
    `Lecz my wielbimy Pana *
teraz i na wieki.`,
  ]}
/>

<Passage
  sigla="Ef 2, 13-16"
  passage="Teraz w Chrystusie Jezusie wy, którzy niegdyś byliście daleko, staliście się bliscy przez krew Chrystusa. On bowiem jest naszym pokojem. On, który obie części ludzkości uczynił jednością, bo zburzył rozdzielający je mur – wrogość. W swym ciele pozbawił On mocy Prawo przykazań wyrażone w zarządzeniach, aby z dwóch rodzajów ludzi stworzyć w sobie jednego nowego człowieka, wprowadzając pokój, i w ten sposób jednych, jak i drugich znów pojednać z Bogiem, w jednym Ciele przez krzyż, w sobie zadawszy śmierć wrogości."
/>

<Responsory
  versicles={[
    'W mojej udręce wołałem do Pana',
    'I głos mój usłyszał.',
    'Wyprowadził moje życie z przepaści.',
  ]}
/>

<Benedictus antiphon="Pan wspomniał * na święte swe przymierze." />

## Prośby

- Wznieśmy oczy ku Chrystusowi, który dla zbawienia swojego ludu narodził się, umarł i powstał z martwych. Z ufnością skierujmy do Niego nasze błagania: **Zbaw lud swój, Panie, który własną Krwią nabyłeś!**
- Błogosławiony jesteś, Jezu, Zbawco ludzi, który za nas podjąłeś mękę i śmierć na krzyżu – **i za cenę Krwi swojej nabyłeś nas na własność.**
- Ty obiecałeś nam udzielić wody, która tryska ku życiu wiecznemu, – **wylej swego Ducha na wszystkich ludzi.**
- Ty posłałeś swoich uczniów i uczennice, aby głosili Ewangelię wszystkim narodom, –
  **wspomagaj nas, abyśmy szerzyli zwycięstwo zmartwychwstania.**
- Ty jesteś mocą dla tych, którzy Cię naśladują w dźwiganiu krzyża, – **udzielaj siły i cierpliwości chorym, ubogim i prześladowanym.**

<CustomIntercessions type="lauds" />

<KyrieEleison />

<LordsPrayer />

## Modlitwa

Boże, Ty rozpraszasz ciemności niewiedzy światłem Twojego Słowa, umocnij w naszych sercach cnotę wiary, aby żadne pokusy nie zdołały zagasić jej płomienia, który łaską swą zapaliłeś. Przez naszego Pana Jezusa Chrystusa, Twojego Syna, który z Tobą żyje i króluje we wspólnocie Ducha Świętego, Bóg, przez wszystkie wieki wieków.

<Amen />

<BlessingAndConcludingVersicle />
