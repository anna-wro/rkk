# Nieszpory | Czwartek 2 tygodnia

<OpeningVersicle />

## Hymn

1. Boże, Ty przez jasne światło
   Dzień stworzyłeś pełen blasku,
   Teraz więc, gdy noc się zbliża,
   Racz wysłuchać nasze prośby.
2. Wieczór już przynagla słońce,
   By na zachód się skłoniło
   I posłuszne prawom czasu
   Zostawiło świat w ciemności.
3. Ty zaś, Panie wszechmogący,
   Przyjmij modły sług zmęczonych
   Przez codzienny ciężar pracy
   I zachowaj ich od mroku.
4. Spraw, by umysł nie podlegał
   Bezwładności sennej nocy;
   Otocz nas ożywczą łaską,
   Daj oglądać Twoje światło.
5. Spraw to, miłosierny Ojcze,
   Ty, co razem z Twoim Synem
   Oraz Duchem równym Obu
   Jesteś Królem wszystkich wieków. Amen.

## PSALMODIA

<Canticle
  order={1}
  sigla="Psalm 33"
  antiphon="Prawym przystoi pieśń chwały, * śpiewajcie Panu wdzięcznie."
  versicles={[
    `Sprawiedliwi, radośnie wołajcie na cześć Pana, * 
prawym przystoi pieśń chwały.`,
    `Sławcie Pana na cytrze, *
grajcie Mu na harfe o dziesięciu strunach. `,
    `Śpiewajcie Mu pieśń nową, *
pełnym głosem śpiewajcie Mu wdzięcznie.`,
    `Bo słowo Pana jest prawe, *
a każde Jego dzieło godne zaufania. `,
    `On prawo i sprawiedliwość miłuje, * 
ziemia jest pełna Jego łaski.`,
    `Przez słowo Pana powstały niebiosa, *
wszystkie gwiazdy przez tchnienie ust Jego. `,
    `On morskie wody gromadzi jak w bukłaku, * 
otchłanie oceanu w zbiornikach.`,
    `Niech cała ziemia boi się Pana, *
niech się Go lękają wszyscy mieszkańcy świata. `,
    `Bo przemówił, i wszystko się stało, *
sam rozkazał, i zaczęło istnieć.`,
    `Pan udaremnia zamiary narodów, *
wniwecz obraca ludów zamysły. `,
    `Zamiary Pana trwają na wieki, * 
zamysły Jego serca przez pokolenia.`,
    `Błogosławiony lud, którego Pan jest Bogiem, *
naród, który On wybrał na dziedzictwo dla siebie. `,
    `Pan spogląda z nieba, *
widzi wszystkich ludzi.`,
    `Patrzy z miejsca, gdzie przebywa, *
na wszystkich mieszkańców ziemi. `,
    `On, który serca wszystkich ukształtował, * 
który zważa na wszystkie ich czyny.`,
    `Liczne wojsko nie da zwycięstwa królowi *
ani wielka siła nie ocali wojownika. `,
    `Zwodniczy ratunek w koniu, *
bo mimo swej siły nie umknie.`,
    `Oczy Pana zwrócone na bogobojnych, *
na tych, którzy oczekują Jego łaski, `,
    `Aby ocalił ich życie od śmierci *
i żywił ich w czasie głodu.`,
    `Dusza nasza oczekuje Pana, *
On jest naszą pomocą i tarczą.`,
    `Raduje się w Nim nasze serce, * 
ufamy Jego świętemu imieniu.`,
    `Niech nas ogarnie Twoja łaska, Panie, *
według nadziei pokładanej w Tobie.`,
  ]}
/>

<Canticle
  order={2}
  sigla="Psalm 62"
  antiphon="Z ufnością oczekujemy * przyjścia naszego Zbawiciela w chwale."
  versicles={[
    `Jedynie w Bogu spokój znajduje ma dusza, * 
od Niego przychodzi moje zbawienie.`,
    `Tylko On jest opoką i zbawieniem moim, *
On moją twierdzą, więc się nie zachwieję. `,
    `Jak długo będziecie napadać na człowieka, † 
przewracać go wszyscy jak pochyłą ścianę, * 
jak mur, który się wali?`,
    `Oto usiłują go poniżyć *
i kłamstwem się rozkoszują. `,
    `Błogosławią kłamliwymi ustami, * 
a przeklinają w sercu.`,
    `Jedynie w Bogu szukaj spokoju, duszo moja, *
bo od Niego pochodzi moja nadzieja. `,
    `Tylko On jest opoką i zbawieniem moim, * 
On moją twierdzą, więc się nie zachwieję.`,
    `W Bogu zbawienie moje i chwała, *
Bóg opoką mocy mojej i moją ucieczką. `,
    `W każdym czasie Jemu ufaj, narodzie, † 
przed Nim wylejcie wasze serca. *
Bóg jest naszą ucieczką!`,
    `Synowie ludzcy są tylko tchnieniem, *
synowie mężów kłamliwi. Unoszą się w górę na wadze, *
bo wszyscy razem są lżejsi niż oddech.`,
    `Nie pokładajcie ufności w przemocy †
ani na próżno nie łudźcie się rabunkiem, *
do bogactw, choćby rosły, serc nie przywiązujcie.`,
    `Bóg raz powiedział, dwakroć to słyszałem, * 
że moc należy do Boga.`,
    `I u Ciebie, Panie, jest łaska, *
bo Ty każdemu oddasz według jego czynów.`,
  ]}
/>

<Canticle
  order={3}
  sigla="Psalm 99"
  antiphon="Wysławiajcie Pana, Boga naszego, * i pokłon Mu oddajcie."
  versicles={[
    `Pan jest Królem, drżą narody, *
zasiada na tronie z cherubów, a ziemia się trzęsie.`,
    `Wielki jest Pan na Syjonie, *
wywyższony ponad wszystkie ludy.`,
    `Niech wielbią imię Twoje, wielkie i straszliwe, * 
ono jest święte.`,
    `I króluje Potężny, który sprawiedliwość kocha: † 
Tyś ład ustanowił, *
wymierzasz sprawiedliwość i prawo w Jakubie.`,
    `Wysławiajcie Pana, waszego Boga, † 
padajcie przed podnóżkiem stóp Jego, * 
bo On jest święty.`,
    `Wśród Jego kapłanów są Mojżesz i Aaron †
i Samuel wśród tych, którzy wzywali Jego imienia, * 
wzywali Pana, a On ich wysłuchał.`,
    `Przemawiał do nich w słupie obłoku, *
a oni strzegli przykazań i prawa, które im nadał.`,
    `Boże, nasz Panie, Tyś ich wysłuchał, *
łaskę im okazałeś, lecz karałeś występki. `,
    `Wysławiajcie Pana, Boga naszego, †
pokłon oddajcie Jego świętej górze, *
bo Pan nasz i Bóg jest święty.`,
  ]}
/>

<Canticle
  order={4}
  sigla="Pieśń (1 Kor 13, 1-8. 13)"
  antiphon="Przykazanie nowe daję wam, * byście się wzajemnie miłowali."
  versicles={[
    `Gdybym mówił językami ludzi i aniołów, * 
a miłości bym nie miał,`,
    `Stałbym się jak miedź brzęcząca *
albo cymbał brzmiący.`,
    `Gdybym też miał dar prorokowania * 
i poznał wszystkie tajemnice,`,
    `I posiadał wszelką wiedzę, †
i wszelką możliwą wiarę, tak iżbym góry przenosił, * 
a miłości bym nie miał, byłbym niczym.`,
    `I gdybym całą majętność moją rozdał na jałmużnę, † 
a ciało wydał na spalenie, lecz nie miał miłości, *
nic bym nie zyskał.`,
    `Miłość cierpliwa jest i łaskawa, †
miłość nie zazdrości i nie szuka uznania, * 
nie unosi się pychą;`,
    `Nie dopuszcza się bezwstydu i swego nie szuka, * 
nie unosi się gniewem, nie pamięta złego;`,
    `Nie cieszy się z niesprawiedliwości, *
lecz weseli się z prawdy. `,
    `Wszystko znosi, wszystkiemu wierzy, † 
we wszystkim pokłada nadzieję *
i wszystko przetrzyma.`,
    `Miłość nigdy nie ustaje *
i nie jest jak proroctwa, które się kończą, `,
    `Albo jak dar języków, który zniknie, *
lub jak wiedza, której zabraknie.`,
    `Trwają więc wiara, nadzieja i miłość, *
a miłość jest z nich największa.`,
  ]}
/>

<Passage
  sigla="1 P 3, 8-9"
  passage="Bądźcie wszyscy jednomyślni, współczujący, pełni braterskiej i siostrzanej miłości, miłosierni, pokorni. Nie oddawajcie złem za zło ani złorzeczeniem za złorzeczenie. Przeciwnie zaś, błogosławcie. Do tego bowiem jesteście powołani, abyście odziedziczyli błogosławieństwo."
/>

<Responsory
  versicles={[
    'Pan jest moim pasterzem,',
    'Niczego mi nie braknie.',
    'Umieścił mnie na zielonych pastwiskach.',
  ]}
/>

<Magnificat antiphon="Okaż moc swego ramienia, Boże, * rozprosz pyszniących się zamysłami serc swoich, / a wywyższaj pokornych." />

## Prośby

- Zanośmy wspólne błagania do Chrystusa, który jest światłem i radością wszystkich ludzi: **Obdarz nas, Panie, światłem i pokojem!**
- Chryste, niegasnąca światłości i Słowo Ojca, Ty przyszedłeś, aby zbawić wszystkich ludzi, – **doprowadź katechumenów do światła wiary.**
- Przebacz nam nasze nieprawości, – **bo wielkie jest Twoje miłosierdzie.**
- Ty postanowiłeś, aby ludzie zgłębiali swym talentem ukryte prawa przyrody i kierowali światem, – **spraw, aby wiedza i sztuka pomnażały Twoją chwałę i ludzkie szczęście.**
- Miej w opiece osoby, które służą bliźnim, – **aby mogły bez przeszkód wypełnić swoje zadania.**
- Panie, do Ciebie należy wszelka władza, – **wprowadź do wiekuistego światła zmarłych, którzy zasnęli w nadziei zmartwychwstania.**

<CustomIntercessions />

<KyrieEleison />

<LordsPrayer />

## Modlitwa

Prosimy Cię, Panie, przyjmij nasze wieczorne modlitwy i spraw, abyśmy wstępując w ślady Twojego Syna w cierpliwości przynosili owoc dobrych uczynków. Przez naszego Pana, Jezusa Chrystusa, Twojego Syna, który z Tobą żyje i króluje we wspólnocie Ducha Świętego, Bóg, przez wszystkie wieki wieków.

<Amen />

<BlessingAndConcludingVersicle />

<SalveRegina />
