# Jutrznia | Czwartek 1 tygodnia

<OpeningVersicle />

## Hymn

1. Powstało słońce płomienne
   I skłania serca do skruchy;
   Już nie ma miejsca dla grzechu,
   Gdy świadkiem czynów jest światło.
2. Niech wreszcie minie ślepota,
   Co wiedzie nas do przepaści
   I nasze kroki sprowadza
   Na niebezpieczne bezdroża.
3. Niech jasność pokój przyniesie
   I nas obdarzy czystością,
   Uchroni mowę od fałszu,
   A myśl od mrocznych zamiarów.
4. Niech cały dzień tak upłynie,
   By język kłamstwa nie głosił;
   Niech oczy zła nie szukają
   I winy ciała nie plamią.
5. Bo Ten, co patrzy z wysoka,
   Spogląda w każdej godzinie
   I widzi nasze uczynki
   Od zorzy aż do wieczora.
6. Sławimy Ojca i Syna,
   I Ducha, Dawcę pociechy;
   Niech będzie chwała na wieki
   Naszemu Bogu i Panu. Amen.

## PSALMODIA

<Canticle
  order={1}
  sigla="Psalm 88"
  antiphon="Niech dotrze do Ciebie moja modlitwa, Panie, * wysłuchaj mojego wołania."
  versicles={[
    `Panie, mój Boże, wołam do Ciebie we dnie, * 
żalę się przed Tobą w nocy.`,
    `Niech dotrze do Ciebie moja modlitwa, *
nakłoń ucha na moje wołanie.`,
    `Bo moja dusza nieszczęściem jest przepełniona, * 
a życie moje zbliża się do Otchłani.`,
    `Zaliczono mnie do grona idących do grobu, *
stałem się jak mąż pozbawiony siły. `,
    `Między zmarłymi jest moje posłanie, * 
tak jak poległych, którzy leżą w grobach,`,
    `O których Ty już więcej nie pamiętasz, *
nad którymi nie roztaczasz już opieki. `,
    `Strąciłeś mnie w otchłań najgłębszą, *
w mrok i przepaść.`,
    `Twój gniew mnie przygniata, *
spiętrzyły się nade mną jego fale. `,
    `Odsunąłeś ode mnie wszystkich przyjaciół, † 
wzbudziłeś w nich do mnie odrazę, * 
znalazłem się w więzieniu bez wyjścia.`,
    `Moje oczy słabną w nieszczęściu, † 
każdego dnia wołam do Ciebie, Panie, * 
ręce do Ciebie wyciągam.`,
    `Czy uczynisz cud dla umarłych? * 
Czy wstaną cienie, by wielbić Ciebie?`,
    `Czy to w grobach sławi się Twoją łaskę, *
a wierność Twoją w miejscu zagłady? `,
    `Czy Twoje cuda widzi się w ciemnościach, * 
a sprawiedliwość w krainie zapomnienia?`,
    `A ja wołam do Ciebie, Panie, *
niech nad ranem dotrze do Ciebie moja modlitwa.`,
    `Czemu odrzucasz mnie, Panie, *
i ukrywasz swoje oblicze przede mną?`,
    `Cierpię biedę i od młodości stoję na progu śmierci, *
dźwigałem Twoją grozę i osłabłem. `,
    `Przewalił się nade mną płomień Twego gniewu * 
i złamały mnie Twoje groźby.`,
    `Zewsząd mnie otoczyły jak fale powodzi *
i topią mnie w jednym momencie. `,
    `Odsunąłeś ode mnie przyjaciół i towarzyszy, * 
tylko ciemności mieszkają ze mną.`,
  ]}
/>

<Canticle
  order={2}
  sigla="Psalm 80"
  antiphon="Zbudź swą potęgę, Panie, * i przyjdź nam z pomocą."
  versicles={[
    `Usłysz, Pasterzu Izraela, †
Ty, który jak trzodę prowadzisz ród Józefa, *
Ty, który zasiadasz nad cherubinami!`,
`Ukaż się przed Efraimem, Beniaminem i Manassesem, *
zbudź swą potęgę i przyjdź nam z pomocą. `,
    `Odnów nas, Boże, †
i rozjaśnij nad nami swoje oblicze, *
a będziemy zbawieni.`,
    `Panie, Boże Zastępów, jak długo gniewać się będziesz *
pomimo modłów Twojego ludu? `,
    `Nakarmiłeś go chlebem płaczu, * 
obficie napoiłeś łzami.`,
    `Uczyniłeś nas przyczyną zwady sąsiadów, *
a wrogowie nasi z nas szydzą. `,
    `Odnów nas, Boże Zastępów, †
i rozjaśnij nad nami swoje oblicze, * 
a będziemy zbawieni.`,
    `Przeniosłeś winorośl z Egiptu *
i zasadziłeś ją wygnawszy pogan. `,
    `Przygotowałeś dla niej glebę, *
a ona zapuściła korzenie i napełniła ziemię.`,
    `W jej cieniu skryły się góry, * 
jej gałęzie okryły potężne cedry.`,
    `Rozpostarła swe pędy aż do Morza, * 
aż do Rzeki swoje latorośle.`,
    `Dlaczego zburzyłeś jej ogrodzenie *
i każdy przechodzień zrywa jej grona? `,
    `Niszczy ją dzik leśny *
i obgryzają polne zwierzęta.`,
    `Powróć, Boże Zastępów, *
wejrzyj z nieba, spójrz i nawiedź tę winorośl. `,
    `Chroń to, co zasadziła Twoja prawica, *
latorośl, którą umocniłeś dla siebie.`,
    `A ci, którzy ją spalili i wycięli, *
niech zginą od grozy Twojego oblicza.`,
    `Wyciągnij rękę nad mężem Twej prawicy, *
nad synem człowieczym, którego umocniłeś w swej służbie.`,
    `Już więcej nie odwrócimy się od Ciebie, *
daj nam nowe życie, a będziemy Cię chwalili. `,
    `Odnów nas, Panie, Boże Zastępów, †
i rozjaśnij nad nami swoje oblicze, *
a będziemy zbawieni.`,
  ]}
/>

<Canticle
  order={3}
  sigla="Pieśń (Jr 31, 10-14)"
  antiphon="Mój lud z weselem przyjdzie na górę Syjon * i błogosławieństwem się nasyci."
  versicles={[
    `Słuchajcie, narody, słowa Pańskiego, * 
głoście je na wyspach odległych i mówcie:`,
    `"Ten, który rozproszył Izraela, znów go zgromadzi *
i będzie nad nim czuwał jak pasterz nad swym stadem". `,
    `Pan bowiem uwolni Jakuba, *
wybawi go z ręki silniejszych od niego.`,
    `Przyjdą z weselem na szczyt Syjonu †
i rozradują się błogosławieństwem Pana: * 
zbożem, winem, oliwą, owcami i wołami.`,
    `Ich życie stanie się podobne do zroszonego ogrodu * 
i już nigdy więcej sił im nie zabraknie.`,
    `Wtedy dziewica rozweseli się w tańcu, *
a młodzieńcy i starcy cieszyć się będą. `,
    `Smutek ich bowiem zamienię w radość, * 
pocieszę i rozweselę po ich troskach.`,
    `Tłuszczem z ofiar obficie obdarzę kapłanów, *
i błogosławieństwem mój lud się nasyci.`,
  ]}
/>

<Canticle
  order={4}
  sigla="Psalm 114/117"
  antiphon="Przed obliczem Pana zadrżała ziemia, * pyłem są przed Nim wszystkie
narody."
  versicles={[
    `Gdy Izrael wychodził z Egiptu, * 
dom Jakuba od ludu obcego,`,
    `Przybytkiem jego stał się Juda, *
Izrael jego królestwem. `,
    `Morze to ujrzało i uciekło, * 
Jordan swój bieg odwrócił,`,
    `Góry skakały jak barany, *
pagórki niby jagnięta.`,
    `Cóż ci jest, morze, że uciekasz? * 
Czemu bieg swój odwracasz, Jordanie?`,
    `Góry, czemu skaczecie jak barany *
i niby jagnięta, pagórki?`,
    `Drżyj, ziemio, przed obliczem Pana, * 
przed obliczem Boga Jakuba,`,
    `Który zmienia opokę w jezioro, *
a skałę w źródło wody. `,
    `Chwalcie Pana, wszystkie narody, * 
wysławiajcie Go, wszystkie ludy!`,
    `Bo potężna nad nami Jego łaska, *
a wierność Pana trwa na wieki.`,
  ]}
/>

<Passage
  sigla="Rz 14, 17-19"
  passage="Królestwo Boże to nie sprawa tego, co się je i pije, ale to sprawiedliwość, pokój i radość w Duchu Świętym. A kto w taki sposób służy Chrystusowi, ten podoba się Bogu i ma uznanie u ludzi. Starajmy się więc o to, co służy sprawie pokoju i wzajemnemu zbudowaniu."
/>

<Responsory
  versicles={[
    'Z głębi serca wołam:',
    'Usłysz mnie, Panie.',
    'Będę strzegł Twoich przykazań.',
  ]}
/>

<Benedictus antiphon="Bóg nas wybawi * od naszych nieprzyjaciół." />

## Prośby

- Dzięki składajmy Bogu Ojcu, który z miłością kieruje losami swojego ludu i radosnym sercem wołajmy do Niego: **Bądź zawsze z nami, Panie!**
- Ojcze nieskończenie dobry, wysławiamy Cię za Twoją miłość, – **bo nas przedziwnie stworzyłeś i jeszcze przedziwniej odkupiłeś.**
- Na początku tego dnia wlej w nasze serca gotowość pełnienia Twojej służby, – **aby nasze myśli i czyny przyniosły Ci chwałę.**
- Oczyść nasze serca z wszelkich złych pragnień, – **abyśmy starali się zawsze pełnić Twoją wolę.**
- Otwórz nam oczy na potrzeby bliźnich, – **aby nie byli pozbawieni naszej miłości.**

<CustomIntercessions type="lauds" />

<KyrieEleison />

<LordsPrayer />

## Modlitwa

Wszechmogący, wieczny Boże, o każdej porze dnia błagamy Cię pokornie, abyś wyzwolił nas z ciemności grzechu i zwrócił nasze serca ku prawdziwemu światłu, Jezusowi Chrystusowi. Który z Tobą żyje i króluje we wspólnocie Ducha Świętego, Bóg, przez wszystkie wieki wieków.

<Amen />

<BlessingAndConcludingVersicle />
