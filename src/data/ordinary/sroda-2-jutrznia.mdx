# Jutrznia | Środa 2 tygodnia

<OpeningVersicle />

## Hymn

1. Stwórco promiennych przestworzy,
   Według Twojego rozkazu
   Księżyc jaśnieje wśród nocy,
   Słońce zaś dnia jest jasnością.
2. Oto już mroki minęły,
   Ziemia odradza się w blasku;
   Umysł odzyskał swe siły,
   Aby podążać ku dobru.
3. Dzień nas zachęca, by Ciebie
   Sławić modłami i pieśnią;
   Błoga poświata na niebie
   Serca napełnia spokojem.
4. Strzeżmy się zła i występku,
   Z duszy przewrotność wyrwijmy,
   Grzechy niech życia nie plamią,
   Mowa zaś będzie bez winy.
5. Kiedy już słońce powstało,
   Wiara niech moc swą odnajdzie,
   Tobie niech ufa nadzieja,
   Miłość z Chrystusem niech złączy.
6. Uczyń to, Ojcze najlepszy,
   Razem z Twym Synem i Duchem,
   Ty, który pełen potęgi,
   Rządzisz wiecznością i czasem. Amen.

## PSALMODIA

<Canticle
  order={1}
  sigla="Psalm 86"
  antiphon="Uraduj swego sługę, Panie, * ku Tobie wznoszę moją duszę."
  versicles={[
    `Nakłoń swe ucho i wysłuchaj mnie, Panie, * 
bo biedny jestem i ubogi.`,
    `Strzeż mojej duszy, bo jestem pobożny, *
zbaw sługę Twego, który ufa Tobie. `,
    `Ty jesteś moim Bogiem, †
Panie, zmiłuj się nade mną, *
bo nieustannie wołam do Ciebie.`,
    `Uraduj duszę swego sługi, *
ku Tobie, Panie, wznoszę moją duszę. `,
    `Tyś bowiem, Panie, dobry i łaskawy, *
pełen łaski dla wszystkich, którzy Cię wzywają.`,
    `Wysłuchaj, Panie, modlitwę moją *
i zważ na głos mojej prośby.`,
    `W dniu utrapienia wołam do Ciebie, * 
ponieważ Ty mnie wysłuchasz.`,
    `Nie ma wśród bogów równego Tobie, Panie, *
ani Twemu dziełu inne nie dorówna. `,
    `Przyjdą wszystkie ludy przez Ciebie stworzone † 
i Tobie, Panie, oddadzą pokłon, *
będą sławiły Twe imię.`,
    `Bo Ty jesteś wielki i czynisz cuda, *
tylko Ty jesteś Bogiem.`,
    `Naucz mnie, Panie, Twej drogi, †
bym postępował według Twojej prawdy, * 
nakłoń me serce, by lękało się Twego imienia.`,
    `Będę Cię wielbił z całego serca, Panie mój i Boże, *
i na wieki będę sławił Twoje imię.`,
    `Bo wielkie było dla mnie Twoje miłosierdzie, * 
a życie moje wyrwałeś z głębin Otchłani.`,
    `Boże, pyszni przeciw mnie powstali †
i zgraja zuchwalców czyha na me życie, * 
a nie mają oni względu na Ciebie.`,
    `Ale Tyś, Panie, Bogiem łaski i miłosierdzia, * 
do gniewu nieskory, łagodny i bardzo wierny. `,
    `Wejrzyj na mnie i zmiłuj się nade mną, †
siły swej udziel słudze Twojemu, *
ocal syna swojej służebnicy!`,
    `Daj mi znak dobroci, †
aby ujrzeli ze wstydem ci, którzy mnie nienawidzą, * 
żeś Ty, Panie, mnie wspomógł i pocieszył.`,
  ]}
/>

<Canticle
  order={2}
  sigla="Psalm 65"
  antiphon="Boże, nasz Zbawco, * napełniasz ziemię radością."
  versicles={[
    `Ciebie, Boże, należy wielbić na Syjonie, * 
Tobie dopełnić ślubów.`,
    `Do Ciebie, który próśb wysłuchujesz, *
wszelki śmiertelnik przychodzi, wyznając swoje grzechy. `,
    `Przygniatają nas nasze winy, *
a Ty je odpuszczasz.`,
    `Szczęśliwy, kogo wybierasz i przygarniasz, * 
on mieszka w Twoich pałacach.`,
    `Niech nasycą nas dobra Twego domu, * 
świętość Twojego przybytku.`,
    `Cudami Twojej sprawiedliwości †
odpowiadasz nam, Boże, nasz Zbawco, *
nadziejo wszystkich krańców ziemi i mórz dalekich.`,
    `Ty swą mocą utwierdzasz góry, * 
jesteś opasany potęgą.`,
    `Uśmierzasz burzliwy szum morza, *
huk jego fal, zgiełk narodów.`,
    `Z powodu Twych cudów przejęci są trwogą † 
mieszkańcy krańców ziemi; *
Ty ją napełniasz radością od wschodu do zachodu.`,
    `Nawiedziłeś i nawodniłeś ziemię, *
wzbogaciłeś ją obfcie.`,
    `Strumień Boży wezbrał wodami, † 
przygotowałeś im zboże *
i tak uprawiłeś ziemię:`,
    `Nawodniłeś jej bruzdy, wyrównałeś jej skiby, *
spulchniłeś ją deszczami i pobłogosławiłeś plonom. `,
    `Rok uwieńczyłeś swoimi dobrami, *
tam, gdzie przejdziesz, wzbudzasz urodzaje.`,
    `Stepowe pastwiska są pełne rosy, *
a wzgórza przepasane weselem,`,
    `Łąki się stroją trzodami, †
doliny okrywają się zbożem, *
razem śpiewają i wznoszą okrzyki radości.`,
  ]}
/>

<Canticle
  order={3}
  sigla="Pieśń (1 Sm 2, 1-10)"
  antiphon="Pan daje śmierć i życie, * poniża i wywyższa."
  versicles={[
    `Moje serce raduje się w Panu, * 
dzięki Niemu moc moja wzrasta.`,
    `Szeroko się otwarły me usta przeciw moim wrogom, *
bo cieszyć się mogę Twoją pomocą. `,
    `Nikt nie jest tak święty jak Ty, Panie, † 
bowiem poza Tobą nie ma nikogo, * 
prócz naszego Boga nie ma innej opoki.`,
    `Nie powtarzajcie słów pełnych pychy, *
niech mowa harda z ust waszych nie wychodzi, `,
    `Gdyż Pan jest Bogiem wszechwiedzącym *
i On waży uczynki.`,
    `Łuk potężnych się łamie, *
a mocą przepasują się słabi.`,
    `Syci za chleb się najmują, * 
głodni zaś odpoczywają.`,
    `Siedmioro rodzi niepłodna, *
a więdnie wielodzietna.`,
    `Pan daje śmierć i życie, *
wtrąca do Otchłani i z niej wyprowadza.`,
    `Pan czyni ubogim lub bogatym, *
poniża i wywyższa.`,
    `Biedaka z prochu podnosi, * 
z błota dźwiga nędzarza,`,
    `By wśród książąt go posadzić *
i dać mu tron chwały.`,
    `Fundamenty ziemi należą do Pana * 
i na nich świat On położył.`,
    `On strzeże kroków swoich wiernych, † 
grzesznicy zaś zginą w ciemnościach, * 
bo nie własną siłą człowiek zwycięża.`,
    `Pan wniwecz obraca opornych *
i przeciw nim grzmi na niebiosach.`,
    `Pan sądzi krańce ziemi, †
króla obdarza potęgą *
i wywyższa moc swego Pomazańca.`,
  ]}
/>

<Canticle
  order={4}
  sigla="Psalm 147 A"
  antiphon="Dobrze jest wysławiać Pana, * bo wielki jest i potężny."
  versicles={[
    `Chwalcie Pana, bo dobrze jest śpiewać psalmy Bogu, * 
słodko jest Go wysławiać.`,
    `Pan buduje Jeruzalem, *
gromadzi rozproszonych z Izraela. `,
    `On leczy złamanych na duchu *
i przewiązuje ich rany.`,
    `On liczy wszystkie gwiazdy *
i każdej imię nadaje.`,
    `Nasz Pan jest wielki i potężny, *
a Jego mądrość niewypowiedziana.`,
    `Pan dźwiga pokornych, *
karki grzeszników zgina do ziemi. `,
    `Śpiewajcie Panu pieśń dziękczynną, * 
Bogu naszemu grajcie na harfie.`,
    `On niebo chmurami osłania, *
przygotowuje deszcz dla ziemi, `,
    `Wzgórza trawą pokrywa *
i ziołami, które służą ludziom.`,
    `On bydłu pokarm daje, *
pisklętom kruka to, o co wołają. `,
    `Nie kocha się w sile rumaka *
ani w potędze męża.`,
    `Upodobał sobie tych, którzy cześć Mu oddają, *
którzy ufają Jego dobroci.`,
  ]}
/>

<Passage
  sigla="Pwt 4, 39-40a"
  passage="Poznaj dzisiaj i rozważ w swym sercu, że Pan jest Bogiem, a na niebie wysoko i na ziemi nisko nie ma innego. Strzeż Jego praw i nakazów, które ja dziś polecam tobie pełnić."
/>

<Responsory
  versicles={[
    'Do Twoich napomnień',
    'Nakłoń me serce, Boże.',
    'Udziel mi życia przez swoje słowo.',
  ]}
/>

<Benedictus antiphon="Służmy Panu w świętości; * On wybawi nas od wszystkich nieprzyjaciół." />

## Prośby

- Błogosławiony niech będzie Bóg, nasz Zbawiciel, który obiecał, że pozostanie ze swym Kościołem przez wszystkie dni aż do skończenia świata. Składajmy Mu dzięki i błagajmy: **Pozostań z nami, Panie Jezu Chryste!**
- Pozostań wśród nas, Panie, przez cały dzień dzisiejszy, – **niech nigdy nie zachodzi nad nami słońce Twojej łaski.**
- Składamy Ci ten dzień w oferze, – **pomóż nam unikać wszelkiej nieprawości w myślach i uczynkach.**
- Spraw, Panie, aby cały ten dzień jaśniał Twoim blaskiem, – **abyśmy byli solą ziemi i światłem świata.**
- Niech miłość Ducha Świętego przenika nasze serca i usta napełnia, – **abyśmy zawsze trwali w Twojej sprawiedliwości i głosili Twoją chwałę.**

<CustomIntercessions type="lauds" />

<KyrieEleison />

<LordsPrayer />

## Modlitwa

Boże, nasz Zbawicielu, z Ciebie narodziliśmy się jako dzieci światłości, wysłuchaj nasze modlitwy i spraw, abyśmy żyjąc w Twoim świetle i kierując się prawdą, mogli być Twoimi świadkami wobec ludzi. Przez naszego Pana Jezusa Chrystusa, Twojego Syna, który z Tobą żyje i króluje we wspólnocie Ducha Świętego, Bóg, przez wszystkie wieki wieków.

<Amen />

<BlessingAndConcludingVersicle />
