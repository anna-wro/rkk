# Wigilia | Niedziela 2 tygodnia

<OpeningVersicle />

## Hymn

1. Boże, źródło wszelkich bytów,
   Gdy skończyłeś swoje dzieło,
   Napełniłeś całą ziemię
   Darem bogactw nieprzebranych.
2. Ogrom świata już skończony,
   Odpoczynek nastał wtedy,
   Aby dla nas był przykładem
   Odzyskania sił po pracy.
3. Pomóż nam, prosimy, Panie,
   Opłakiwać błędy życia,
   Zawsze spełniać cnót nakazy,
   By zasłużyć na Twą łaskę.
4. Kiedy zaś nadejdzie groza
   Przed straszliwym Twoim sądem,
   Daj nam wspólnie się radować
   Twym pokojem wiekuistym.
5. Spraw to, miłosierny Ojcze,
   Ty, co razem z Twoim Synem
   Oraz Duchem równym Obu
   Jesteś Królem wszystkich wieków. Amen.

## PSALMODIA

<Canticle
  order={1}
  sigla="Psalm 23"
  antiphon="Prowadź nas, Panie, * do źródeł wód życia."
  versicles={[
    `Pan jest moim pasterzem, niczego mi nie braknie, * 
pozwala mi leżeć na zielonych pastwiskach.`,
    `Prowadzi mnie nad wody, gdzie odpocząć mogę, *
orzeźwia moją duszę.`,
    `Wiedzie mnie po ścieżkach właściwych * 
przez wzgląd na swoją chwałę.`,
    `Chociażbym przechodził przez ciemną dolinę, *
zła się nie ulęknę, bo Ty jesteś ze mną. `,
    `Kij Twój i laska pasterska *
są moją pociechą.`,
    `Stół dla mnie zastawiasz *
na oczach moich wrogów, `,
    `Namaszczasz mi głowę olejkiem, * 
kielich mój pełny po brzegi.`,
    `Dobroć i łaska pójdą w ślad za mną *
przez wszystkie dni życia. `,
    `I zamieszkam w domu Pana * 
po najdłuższe czasy.`,
  ]}
/>

<Canticle
  order={2}
  sigla="Psalm 138"
  antiphon="Wobec aniołów będę śpiewał Panu, * będę wielbił Jego imię święte."
  versicles={[
    `Będę Cię sławił z całego serca, Panie, * 
bo usłyszałeś słowa ust moich.`,
    `Będę psalm Ci śpiewał wobec aniołów, *
pokłon Ci oddam w Twoim świętym przybytku.`,
    `I będę sławił Twe imię †
za łaskę i wierność Twoją, *
bo ponad wszystko wywyższyłeś Twe imię i obietnicę.`,
    `Wysłuchałeś mnie, kiedy Cię wzywałem, *
pomnożyłeś moc mojej duszy.`,
    `Wszyscy królowie ziemi będą dziękować Tobie, Panie, * 
gdy usłyszą słowa ust Twoich.`,
    `I będą opiewać drogi Pana: * 
"Zaprawdę, chwała Pana jest wielka!"`,
    `Zaprawdę, Pan jest wzniosły, † 
patrzy łaskawie na pokornego, * 
pyszałka zaś dostrzega z daleka.`,
    `Gdy chodzę wśród utrapienia, Ty podtrzymujesz me życie, † 
wyciągasz swoją rękę przeciw gniewowi mych wrogów, * 
wybawia mnie Twoja prawica.`,
    `Pan za mnie wszystkiego dokona. † 
Panie, Twa łaska trwa na wieki, *
 nie porzucaj dzieła rąk swoich!`,
  ]}
/>

<Canticle
  order={3}
  sigla="Psalm 24"
  antiphon="Człowiek rąk nieskalanych i czystego serca * wstąpi na górę Pana."
  versicles={[
    `Do Pana należy ziemia i wszystko, co ją napełnia, * 
świat cały i jego mieszkańcy.`,
    `Albowiem On go na morzach osadził *
i utwierdził ponad rzekami. `,
    `Kto wstąpi na górę Pana, *
kto stanie w Jego świętym miejscu?`,
    `Człowiek rąk nieskalanych i czystego serca, † 
którego dusza nie lgnęła do marności *
i nie przysięgał kłamliwie.`,
    `On otrzyma błogosławieństwo od Pana, * 
i zapłatę od Boga, swego Zbawcy.`,
    `Oto pokolenie tych, którzy Go szukają, *
którzy szukają oblicza Boga Jakuba. `,
    `Bramy, podnieście swe szczyty, † 
unieście się, odwieczne podwoje, *
aby mógł wkroczyć Król chwały!`,
    `"Któż jest tym Królem chwały?" † 
Pan dzielny i potężny, *
Pan potężny w boju.`,
    `Bramy, podnieście swe szczyty, † 
unieście się, odwieczne podwoje, * 
aby mógł wkroczyć Król chwały!`,
    `"Kto jest tym Królem chwały?" *
Pan Zastępów, On jest Królem chwały.`,
  ]}
/>

<Canticle
  order={4}
  sigla="Pieśń (Flp 2, 6-11)"
  antiphon="Pan Jezus uniżył samego siebie, * dlatego Bóg wywyższył Go na wieki."
  versicles={[
    `Chrystus Jezus, istniejąc w postaci Bożej, † 
nie skorzystał ze sposobności, *
aby na równi być z Bogiem.`,
    `Lecz ogołocił samego siebie † 
przyjąwszy postać sługi *
i stał się podobnym do ludzi.`,
    `A w tym, co zewnętrzne, uznany tylko za człowieka, * 
uniżył samego siebie,`,
    `Gdy stał się posłusznym aż do śmierci, *
i to śmierci krzyżowej.`,
    `Dlatego też Bóg wywyższył Go ponad wszystko * 
i darował Mu imię ponad wszelkie imię,`,
    `Aby na imię Jezusa zgięło się każde kolano *
istot niebieskich i ziemskich, i podziemnych. `,
    `I aby wszelki język wyznał, †
że Jezus Chrystus jest Panem *
ku chwale Boga Ojca.`,
  ]}
/>

<Passage
  sigla="Hbr 13, 20-21"
  passage="Bóg pokoju, który na mocy krwi przymierza wiecznego wywiódł spomiędzy zmarłych Wielkiego Pasterza owiec, Pana naszego Jezusa, niech was uzdolni do wszelkiego dobra, byście czynili Jego wolę, sprawując w was, co miłe jest w oczach Jego, przez Jezusa Chrystusa, któremu chwała na wieki wieków. Amen."
/>

<Responsory
  versicles={[
    'Od wschodu aż do zachodu słońca',
    'Niech będzie pochwalone imię Pana.',
    'Ponad niebiosa Jego chwała.',
  ]}
/>

<Magnificat antiphon="Udzielę wam ducha mojego, * nauczę was moich zaleceń: / znajdzie Mnie ten, kto Mnie szuka." />

## Prośby

- Jezus Chrystus napełnia radością wszystkich, którzy w Nim pokładają nadzieję. Zanieśmy więc do Niego ufne błagania: **Wysłuchaj nas, Panie!**
- Wierny Świadku i Pierworodny spośród umarłych, Ty własną krwią obmyłeś nas z grzechów, – **spraw, abyśmy zawsze pamiętali o Twoich wielkich dziełach.**
- Niechaj osoby, które powołałeś do głoszenia Ewangelii, – **będą dzielnymi i wiernymi szafarzami tajemnic Twojego Królestwa.**
- Królu pokoju, niech zstąpi Duch Twój na tych, którzy sprawują rządy nad narodami, – **aby troszczyli się o sprawiedliwość społeczną, a zwłaszcza o ubogich i pokrzywdzonych.**
- Okaż swą pomoc cierpiącym z powodu rasy, koloru skóry, pochodzenia, języka, orientacji i tożsamości seksualnej lub przekonań religijnych, – **niechaj doczekają się uznania swych praw i ludzkiej godności.**
- Dopuść do udziału w wiecznym szczęściu tych, którzy w Twojej miłości zeszli z tego świata, – **obdarz ich radością razem z Dziewicą Maryją i Twoimi świętymi.**

<CustomIntercessions />

<KyrieEleison />

<LordsPrayer />

## Modlitwa

Boże, Ojcze wszechmogący, Ty w ciągu całego minionego tygodnia łaskawie nas osłaniałeś i zarówno w dobrych, jak i złych chwilach okazywałeś nam swoją wielką miłość. Prosimy Cię przeto: przebacz nam dla wielkiej miłości naszego Pana i przyjaciele Jezusa Chrystusa wszystkie grzechy minionego tygodnia i udziel nam swego Ducha Świętego, abyśmy godnie świętowali Dzień Pański i poznawali Twoje drogi, a na końcu naszego pielgrzymowania przeniesieni zostali do Twojego wiecznego Królestwa miłości, prawdy i pokoju. Przez naszego Pana Jezusa Chrystusa, Twojego Syna, który z Tobą żyje i króluje we wspólnocie Ducha Świętego, Bóg, przez wszystkie wieki wieków.

<Amen />

<BlessingAndConcludingVersicle />

<SalveRegina />
