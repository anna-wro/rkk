# Nieszpory | Piątek | 1. dzień nowenny

<OpeningVersicle />

## Hymn

1. O Stworzycielu, Duchu, przyjdź,
Nawiedź dusz wiernych Tobie krąg,
Niebieską łaskę zesłać racz
Sercom, co dziełem są Twych rąk.

2. Pocieszycielem jesteś zwan
I Najwyższego Boga dar,
Tyś namaszczeniem naszych dusz,
Zdrój żywy, miłość, ognia żar.

3. Światłem rozjaśnij naszą myśl,
W serca nam miłość świętą wlej
I wątłą słabość naszych ciał
Pokrzep stałością mocy Twej.

4. Nieprzyjaciela odpędź w dal
I Twym pokojem obdarz wraz.
Niech w drodze za przewodem Twym
Miniemy zło, co kusi nas.

5. Niech Bogu Ojcu chwała brzmi
Synowi, który zmartwychwstał
I Temu, co pociesza nas,
Niech hołd wieczystych płynie chwał. Amen.

## PSALMODIA

<Canticle
  order={1}
  sigla="Psalm 40 A"
  antiphon="Moim pokarmem jest pełnić Twoją wolę, Boże, * a Twoje Prawo mieszka w moim sercu, alleluja."
  versicles={[
    `Z nadzieją czekałem na Pana, † 
a On się pochylił nade mną *
i wysłuchał mego wołania.`,
    `Wydobył mnie z dołu zagłady, *
z błotnego grzęzawiska. `,
    `Stopy moje postawił na skale * 
i umocnił moje kroki.`,
    `Włożył mi w usta pieśń nową, * 
śpiew dla naszego Boga.`,
    `Wielu to ujrzy i przejmie ich trwoga, * 
i zaufają Panu.`,
    `Szczęśliwy człowiek, który nadzieję pokłada w Panu, *
a nie naśladuje pysznych i skłonnych do kłamstwa. `,
    `Panie, Boże mój, wiele uczyniłeś cudów *
i w Twoich zamiarach wobec nas nikt Ci nie dorówna.`,
    `A gdybym chciał je głosić i opowiadać, *
byłyby liczniejsze niż można to wyrazić.`,
    `Nie chciałeś ofiary krwawej ani z płodów ziemi, † 
lecz otwarłeś mi uszy; *
nie żądałeś całopalenia i ofiary za grzechy.`,
    `Wtedy powiedziałem: "Oto przychodzę. *
W zwoju księgi jest o mnie napisane:`,
    `Radością jest dla mnie pełnić Twoją wolę, mój Boże, * 
a Twoje Prawo mieszka w moim sercu".`,
  ]}
/>

<Canticle
  order={2}
  sigla="Psalm 40 B"
  antiphon={`Niech się radują i weselą w Tobie, Panie, * wszyscy, którzy Ciebie szukają, / niech zawsze mówią: "Pan jest wielki", / alleluja.`}
  versicles={[
    `Głosiłem Twoją sprawiedliwość w wielkim zgromadzeniu † 
i nie powściągałem warg moich, *
o czym Ty wiesz, Panie.`,
    `Sprawiedliwości Twej nie kryłem w głębi serca, *
głosiłem Twoją wierność i pomoc.`,
    `Nie taiłem Twojej łaski ani Twej wierności * 
przed wielkim zgromadzeniem.`,
    `A Ty nie odmawiaj mi, Panie, swego miłosierdzia, *
niech łaska Twoja i wierność zawsze mnie strzegą. `,
    `Albowiem osaczyły mnie niezliczone nieszczęścia, * 
przygniotły mnie własne winy, których ogarnąć nie mogę.`,
    `Są one liczniejsze od włosów na mej głowie, *
więc słabnie we mnie serce. `,
    `Panie, racz mnie wybawić, * 
Panie, pośpiesz mi z pomocą!`,
    `Niech się radują i weselą w Tobie * 
wszyscy, którzy Ciebie szukają.`,
    `A ci, którzy pragną Twojej pomocy, * 
niech zawsze mówią: "Pan jest wielki!"`,
    `Ja zaś jestem ubogi i nędzny, *
ale Pan troszczy się o mnie.`,
    `Tyś moim wspomożycielem i wybawcą, * 
Boże mój, nie zwlekaj!`,
  ]}
/>

<Canticle
  order={3}
  sigla="Psalm 93"
  antiphon="Twojemu domowi świętość przystoi * po wszystkie dni, o Panie, / alleluja."
  versicles={[
    `Pan króluje, oblókł się w majestat, †
Pan wdział potęgę i nią się przepasał, * 
tak świat utwierdził, że się nie zachwieje.`,
    `Twój tron niewzruszony na wieki, *
istniejesz od wieków, Boże. `,
    `Rzeki podnoszą się, Panie, † 
rzeki swój głos podnoszą, * 
hucząc podnoszą się rzeki.`,
    `Ponad szum wód rozległych, † 
od morskich fal mocniejszy * 
jest Pan potężny w niebie.`,
    `Świadectwa Twoje bardzo godne są wiary, † 
Twojemu domowi świętość przystoi, *
po wszystkie dni, o Panie.`,
  ]}
/>

<Canticle
  order={4}
  sigla="Pieśń (1 J 1, 5b. 7. 9; 2, 1b-2)"
  antiphon="Krew Jezusa, Syna Bożego, oczyszcza nas z grzechów, * On jest naszym obrońcą wobec Ojca, / alleluja."
  versicles={[
    `Bóg jest światłością *
i nie ma w Nim żadnej ciemności.`,
    `Jeśli chodzimy w światłości, †
tak jak On sam trwa w świetle, *
wtedy jesteśmy we wspólnocie jedni z drugimi,`,
    `A krew Jezusa, Jego Syna, * 
oczyszcza nas z wszelkiego grzechu.`,
    `Jeżeli wyznajemy nasze grzechy, †
Bóg jako wierny i sprawiedliwy nam je odpuści * 
i oczyści nas z wszelkiej nieprawości.`,
    `Jeśliby nawet ktoś zgrzeszył, † 
mamy Obrońcę wobec Ojca, * 
Jezusa Chrystusa sprawiedliwego.`,
    `On bowiem jest ofiarą przebłagalną za nasze grzechy, † 
i nie tylko za nasze, *
lecz również za grzechy całego świata.`,
  ]}
/>

<Passage
  sigla="Hbr 5, 8-10"
  passage="Chrystus, chociaż był Synem, nauczył się posłuszeństwa przez to, co wycierpiał. A gdy wszystko wykonał, stał się sprawcą zbawienia wiecznego dla wszystkich, którzy Go słuchają, nazwany przez Boga Kapłanem na wzór Melchizedeka."
/>

<Responsory versicles={['Duch Pocieszyciel,', 'Alleluja, alleluja.', 'Wszystkiego was nauczy.']} />

<Magnificat antiphon="Ojciec wasz niebieski * udzieli Ducha Świętego / tym, którzy Go proszą. / Alleluja." />

## Prośby

- Oddajmy chwałę Chrystusowi, który został namaszczony Duchem Świętym i módlmy się do Niego: **Jezu, w chwale Ojca wstawiaj się za nami.**

- Panie, wejrzyj na wszystkich, którzy noszą imię chrześcijan, – **mocą Ducha Świętego zgromadź ich w jedną wspólnotę.**

- Ześlij swe światło wszystkim, którzy dla Twego imienia cierpią prześladowanie, – **aby wiedzieli, co mają mówić wobec prześladowców.**

- Niechaj wszyscy poznają Ciebie, prawdziwy szczep winny, – **i staną się latoroślami przynoszącymi owoce Ducha.**

- Chryste, Królu całej ziemi, Ty wśród radości wstąpiłeś do nieba, – **rozciągnij swe panowanie na wszystkie narody.**

- Spraw, aby ci, którzy przez chrzest stali się uczestnikami Twej śmierci i zmartwychwstania, – **przeszli z Tobą ze śmierci do życia.**

<CustomIntercessions />

<KyrieEleison />

<LordsPrayer />

## Modlitwa

Boże, Ty przez zmartwychwstanie Chrystusa przywróciłeś nam życie wieczne, skieruj nasze dążenia ku Zbawicielowi, który zasiada po Twojej prawicy i kiedy przyjdzie w chwale, obdarz nieprzemijającym szczęściem wszystkich odrodzonych przez sakrament chrztu świętego. Przez naszego Pana Jezusa Chrystusa, Twojego Syna, który z Tobą żyje i króluje we wspólnocie Ducha Świętego, Bóg, przez wszystkie wieki wieków.

<Amen />

<BlessingAndConcludingVersicle />

<ReginaCaeli />
