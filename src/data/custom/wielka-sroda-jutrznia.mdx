---
title: 'Jutrznia | Wielka Środa'
type: 'jutrznia'
season: 'pascha'
---

# Jutrznia | Wielka Środa

<OpeningVersicle />

## Hymn

1. Oto znaki Bożej męki:
   Żółć, plwociny, trzcina, ocet,
   Gwoździe i żelazna włócznia,
   Która święty bok przebiła;
   Płyną z rany krew i woda,
   Aby obmyć wszechświat cały.

2. Krzyżu wierny i szlachetny,
   Spośród wszystkich drzew wybrany,
   Żaden las nie zrodził drzewa
   Piękniejszego ponad ciebie;
   Słodkie belki, słodkie gwoździe,
   Co dźwigają ciężar słodki!

3. Schyl gałęzie, drzewo wzniosłe,
   Ulżyj członkom tak napiętym;
   Niechże zmięknie pień twój twardy,
   Aby na nim ciało Zbawcy
   I najwyższej chwały Króla
   Nie doznało udręczenia!

4. Tylko tyś jest godne przyjąć
   Na ramiona okup ziemi
   I ukazać port bezpieczny
   Dla tonących w wirach świata,
   Ciebie bowiem krew Baranka
   Uświęciła swą czerwienią.

5. Cześć niech będzie Bogu Ojcu
   I Synowi Jedynemu
   Razem z Duchem równym Obu;
   Chwała Bogu w Trójcy Świętej,
   Który darzy nas i chroni
   Swoją łaską miłosierną. Amen.

## PSALMODIA

<Canticle
  order={1}
  sigla="Psalm 86"
  antiphon="W dniu mej niedoli szukam Pana, / do Niego niestrudzenie wyciągam moje ręce."
  versicles={[
    `Nakłoń swe ucho i wysłuchaj mnie, Panie, * 
bo biedny jestem i ubogi.`,
    `Strzeż mojej duszy, bo jestem pobożny, *
zbaw sługę Twego, który ufa Tobie. `,
    `Ty jesteś moim Bogiem, †
Panie, zmiłuj się nade mną, *
bo nieustannie wołam do Ciebie.`,
    `Uraduj duszę swego sługi, *
ku Tobie, Panie, wznoszę moją duszę. `,
    `Tyś bowiem, Panie, dobry i łaskawy, *
pełen łaski dla wszystkich, którzy Cię wzywają.`,
    `Wysłuchaj, Panie, modlitwę moją *
i zważ na głos mojej prośby.`,
    `W dniu utrapienia wołam do Ciebie, * 
ponieważ Ty mnie wysłuchasz.`,
    `Nie ma wśród bogów równego Tobie, Panie, *
ani Twemu dziełu inne nie dorówna. `,
    `Przyjdą wszystkie ludy przez Ciebie stworzone † 
i Tobie, Panie, oddadzą pokłon, *
będą sławiły Twe imię.`,
    `Bo Ty jesteś wielki i czynisz cuda, *
tylko Ty jesteś Bogiem.`,
    `Naucz mnie, Panie, Twej drogi, †
bym postępował według Twojej prawdy, * 
nakłoń me serce, by lękało się Twego imienia.`,
    `Będę Cię wielbił z całego serca, Panie mój i Boże, *
i na wieki będę sławił Twoje imię.`,
    `Bo wielkie było dla mnie Twoje miłosierdzie, * 
a życie moje wyrwałeś z głębin Otchłani.`,
    `Boże, pyszni przeciw mnie powstali †
i zgraja zuchwalców czyha na me życie, * 
a nie mają oni względu na Ciebie.`,
    `Ale Tyś, Panie, Bogiem łaski i miłosierdzia, * 
do gniewu nieskory, łagodny i bardzo wierny. `,
    `Wejrzyj na mnie i zmiłuj się nade mną, †
siły swej udziel słudze Twojemu, *
ocal syna swojej służebnicy!`,
    `Daj mi znak dobroci, †
aby ujrzeli ze wstydem ci, którzy mnie nienawidzą, * 
żeś Ty, Panie, mnie wspomógł i pocieszył.`,
  ]}
/>

<Canticle
  order={2}
  sigla="Psalm 65"
  antiphon="Wiele zniewag i przemocy wycierpiałem od nich, * lecz Pan jest ze mną jak wojownik waleczny."
  versicles={[
    `Ciebie, Boże, należy wielbić na Syjonie, * 
Tobie dopełnić ślubów.`,
    `Do Ciebie, który próśb wysłuchujesz, *
wszelki śmiertelnik przychodzi, wyznając swoje grzechy. `,
    `Przygniatają nas nasze winy, *
a Ty je odpuszczasz.`,
    `Szczęśliwy, kogo wybierasz i przygarniasz, * 
on mieszka w Twoich pałacach.`,
    `Niech nasycą nas dobra Twego domu, * 
świętość Twojego przybytku.`,
    `Cudami Twojej sprawiedliwości †
odpowiadasz nam, Boże, nasz Zbawco, *
nadziejo wszystkich krańców ziemi i mórz dalekich.`,
    `Ty swą mocą utwierdzasz góry, * 
jesteś opasany potęgą.`,
    `Uśmierzasz burzliwy szum morza, *
huk jego fal, zgiełk narodów.`,
    `Z powodu Twych cudów przejęci są trwogą † 
mieszkańcy krańców ziemi; *
Ty ją napełniasz radością od wschodu do zachodu.`,
    `Nawiedziłeś i nawodniłeś ziemię, *
wzbogaciłeś ją obficie.`,
    `Strumień Boży wezbrał wodami, † 
przygotowałeś im zboże *
i tak uprawiłeś ziemię:`,
    `Nawodniłeś jej bruzdy, wyrównałeś jej skiby, *
spulchniłeś ją deszczami i pobłogosławiłeś plonom. `,
    `Rok uwieńczyłeś swoimi dobrami, *
tam, gdzie przejdziesz, wzbudzasz urodzaje.`,
    `Stepowe pastwiska są pełne rosy, *
a wzgórza przepasane weselem,`,
    `Łąki się stroją trzodami, †
doliny okrywają się zbożem, *
razem śpiewają i wznoszą okrzyki radości.`,
  ]}
/>

<Canticle
  order={3}
  sigla="Pieśń (1 Sm 2, 1-10)"
  antiphon="Dla nas Bóg uczynił Chrystusa Jezusa * mądrością, sprawiedliwością, uświęceniem i odkupieniem."
  versicles={[
    `Moje serce raduje się w Panu, * 
dzięki Niemu moc moja wzrasta.`,
    `Szeroko się otwarły me usta przeciw moim wrogom, *
bo cieszyć się mogę Twoją pomocą. `,
    `Nikt nie jest tak święty jak Ty, Panie, † 
bowiem poza Tobą nie ma nikogo, * 
prócz naszego Boga nie ma innej opoki.`,
    `Nie powtarzajcie słów pełnych pychy, *
niech mowa harda z ust waszych nie wychodzi, `,
    `Gdyż Pan jest Bogiem wszechwiedzącym *
i On waży uczynki.`,
    `Łuk potężnych się łamie, *
a mocą przepasują się słabi.`,
    `Syci za chleb się najmują, * 
głodni zaś odpoczywają.`,
    `Siedmioro rodzi niepłodna, *
a więdnie wielodzietna.`,
    `Pan daje śmierć i życie, *
wtrąca do Otchłani i z niej wyprowadza.`,
    `Pan czyni ubogim lub bogatym, *
poniża i wywyższa.`,
    `Biedaka z prochu podnosi, * 
z błota dźwiga nędzarza,`,
    `By wśród książąt go posadzić *
i dać mu tron chwały.`,
    `Fundamenty ziemi należą do Pana * 
i na nich świat On położył.`,
    `On strzeże kroków swoich wiernych, † 
grzesznicy zaś zginą w ciemnościach, * 
bo nie własną siłą człowiek zwycięża.`,
    `Pan wniwecz obraca opornych *
i przeciw nim grzmi na niebiosach.`,
    `Pan sądzi krańce ziemi, †
króla obdarza potęgą *
i wywyższa moc swego Pomazańca.`,
  ]}
/>

<Canticle
  order={4}
  sigla="Psalm 147 A"
  antiphon="Gdy będę wywyższony nad ziemią, * wszystko pociągnę ku sobie."
  versicles={[
    `Chwalcie Pana, bo dobrze jest śpiewać psalmy Bogu, * 
słodko jest Go wysławiać.`,
    `Pan buduje Jeruzalem, *
gromadzi rozproszonych z Izraela. `,
    `On leczy złamanych na duchu *
i przewiązuje ich rany.`,
    `On liczy wszystkie gwiazdy *
i każdej imię nadaje.`,
    `Nasz Pan jest wielki i potężny, *
a Jego mądrość niewypowiedziana.`,
    `Pan dźwiga pokornych, *
karki grzeszników zgina do ziemi. `,
    `Śpiewajcie Panu pieśń dziękczynną, * 
Bogu naszemu grajcie na harfie.`,
    `On niebo chmurami osłania, *
przygotowuje deszcz dla ziemi, `,
    `Wzgórza trawą pokrywa *
i ziołami, które służą ludziom.`,
    `On bydłu pokarm daje, *
pisklętom kruka to, o co wołają. `,
    `Nie kocha się w sile rumaka *
ani w potędze męża.`,
    `Upodobał sobie tych, którzy cześć Mu oddają, *
którzy ufają Jego dobroci.`,
  ]}
/>

<Passage
  sigla="Iz 50, 5-7"
  passage="Pan otworzył Mi ucho, a Ja się nie oparłem ani się nie cofnąłem. Poddałem grzbiet mój bijącym i moje policzki rwącym Mi brodę. Nie zasłoniłem mej twarzy przed zniewagami i opluciem. Pan Mnie wspomaga, dlatego jestem nieczuły na obelgi, dlatego uczyniłem twarz moją jak głaz i wiem, że wstydu nie doznam."
/>

<Responsory
  versicles={[
    'Przez krew swoją, Panie,',
    'Odkupiłeś nas wszystkich.',
    'Z każdego pokolenia, języka, ludu i narodu.',
  ]}
/>

<Benedictus antiphon={`Zdrajca dał im znak taki: * "Ten, którego pocałuję, / to On: Jego chwytajcie"`}. />

## Prośby

- Błagajmy Chrystusa Zbawiciela, który nas odkupił przez swą śmierć i zmartwychwstanie: **Panie, zmiłuj się nad nami!**

- Panie, Ty udałeś się do Jerozolimy, aby podjąć mękę i wejść do chwały, - **doprowadź swój Kościół do wiekuistej Paschy.**

- Chryste, gdy byłeś podwyższony na krzyżu, Twój bok został przebity włócznią żołnierza, - **ulecz nasze rany.**

- Panie, Twój krzyż stał się drzewem życia, - **udziel jego owoców tym, którzy się odrodzili we chrzcie świętym.**

- Chryste, Ty wisząc na drzewie krzyża przebaczyłeś pokutującemu łotrowi, - **odpuść nam, grzesznym, nasze winy.**

<CustomIntercessions type="lauds" />

<KyrieEleison />

<LordsPrayer />

## Modlitwa

<>{`Boże, Ty chciałeś, aby Twój Syn przez śmierć na drzewie krzyża uwolnił nas spod władzy szatana, † spraw, abyśmy wiernie Tobie służyli * i dostąpili łaski zmartwychwstania. Przez naszego Pana Jezusa Chrystusa, Twojego Syna, † który z Tobą żyje i króluje we wspólnocie Ducha Świętego, * Bóg, przez wszystkie wieki wieków. `}</>

<Amen />

<BlessingAndConcludingVersicle />
