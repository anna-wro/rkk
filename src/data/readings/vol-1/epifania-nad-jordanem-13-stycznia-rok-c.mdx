---
season: 'holiday'
title: 'Epifania nad Jordanem | 13 stycznia | Rok C'
page: '107'
---

# Epifania nad Jordanem | 13 stycznia | Rok C

<Passage
  sigla="Iz 42, 1-7"
  headline="PIERWSZE CZYTANIE"
  title="Chrystus sługą, w którym Bóg ma upodobanie"
  intro="Czytanie z Księgi proroka Izajasza"
  outro="Kto ma ucho, niech usłyszy, co Duch mówi Kościołowi."
>
  <p>„Oto mój sługa, którego wspieram, mój wybrany, którego sobie upodobałem. Zesłałem na niego mojego ducha, a on zaniesie narodom sprawiedliwość. Nie będzie krzyczał ani podnosił głosu, i nikt go nie usłyszy na placach. Trzciny nadłamanej nie złamie i tlącego się knota nie dogasi. On wiernie wprowadzi sprawiedliwość. Nie zawaha się i nie załamie, aż utrwali na ziemi sprawiedliwość. W jego nauce wyspy będą pokładać nadzieję”.</p>
  <p>Tak mówi PAN BÓG, który stworzył niebo i je rozpostarł, utwierdził ziemię wraz z jej zasobami, ludziom dał na niej tchnienie i ducha tym, którzy po niej chodzą.</p>
  <p>„Ja, PAN, wezwałem cię, abyś wyzwalał, i ująłem cię za rękę. Ukształtowałem cię i ustanowiłem przymierzem dla ludu, światłością narodów, abyś otworzył oczy niewidomym, abyś więźniów wyprowadził z zamknięcia i uwolnił z lochu pogrążonych w ciemności”.</p>
</Passage>

<ResponsorialPsalm
  sigla="Ps 29 (28), 1b-2. 3ac-4. 3b i 9b-10 (R.: 11b)"
  headline="PSALM RESPONSORYJNY"
  responsorials={[' Pan ześle pokój swojemu ludowi.']}
>
  <p>Oddajcie Panu, synowie Boży, *<br/>oddajcie Panu chwałę i sławcie Jego potęgę.<br/>Oddajcie Panu chwałę Jego imienia, *<br/>na świętym dziedzińcu uwielbiajcie Pana.</p>
  <p>Ponad wodami głos Pański, *<br/>Pan ponad wód bezmiarem!<br/>Głos Pana potężny, *<br/>głos Pana pełen dostojeństwa.</p>
  <p>Zagrzmiał Bóg majestatu: *<br/>a w Jego świątyni wszyscy mówią: „Chwała!”.<br/>Pan zasiadł nad potopem, *<br/>Pan jako Król zasiada na wieki.</p>
</ResponsorialPsalm>
<Passage
  sigla="Dz 10, 34-38"
  headline="DRUGIE CZYTANIE"
  title="Jezus został namaszczony Duchem Świętym"
  intro="Czytanie z Dziejów Apostolskich"
  outro="Kto ma ucho, niech usłyszy, co Duch mówi Kościołowi."
>
  <p>Piotr, otwierając usta, powiedział: „Naprawdę widzę, że Bóg nie na powierzchowność patrzy, lecz w każdym narodzie ten Mu jest miły, kto się Go bojąc, przestrzega sprawiedliwości.</p>
  <p>Posłał słowo synom Izraela, ogłaszając pokój za pośrednictwem Jezusa Chrystusa, który jest Panem wszystkiego. Wy wiecie o tym, co działo się w całej Judei, od Galilei poczynając, po chrzcie, który głosił Jan - o Jezusie z Nazaretu, że Bóg Go namaścił Duchem Świętym i mocą. Przeszedł On, dobrze czyniąc i lecząc wszystkich ciemiężonych przez diabła, bo Bóg był z Nim”.</p>
</Passage>
<Passage
  sigla="Por. Mk 9, 6"
  headline="AKLAMACJA"
  acclamation="Aklamacja: Alleluja, alleluja, alleluja."
>
  {`Otwarło się niebo i zabrzmiał głos Ojca:
„To jest mój Syn umiłowany, Jego słuchajcie”.`}
</Passage>
<Passage
  sigla="Łk 3, 15-16. 21-22"
  headline="EWANGELIA"
  title="Chrzest Jezusa"
  intro=" Słowa Ewangelii według świętego Łukasza"
  outro="Oto słowo Pańskie"
>
  <p>Ponieważ lud pełen był jakiegoś oczekiwania i wszyscy zastanawiali się w swoich sercach nad Janem, czy nie jest on Mesjaszem, Jan wyjaśnił wszystkim, mówiąc: „Ja was chrzczę wodą, idzie natomiast mocniejszy ode mnie i ja nie jestem godny, aby rozwiązać rzemień Jego sandałów. On was ochrzci w Duchu Świętym i w ogniu”.</p>
  <p>Gdy cały lud otrzymał chrzest i kiedy również Jezus przyjął chrzest i modlił się, otwarło się niebo i Duch Święty w cielesnej postaci, jako gołębica, zstąpił na Niego, a z nieba rozległ się głos: „Ty jesteś moim Synem umiłowanym, w Tobie złożyłem swoje postanowienia”.</p>
</Passage>
