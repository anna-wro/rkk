---
season: 'holiday'
title: 'Epifania | 6 stycznia'
page: '103'
---

# Epifania | 6 stycznia

<Passage
  sigla="Iz 60, 1-6"
  headline="PIERWSZE CZYTANIE"
  title="Chwała Boga rozbłysła nad Jerozolimą"
  intro="Czytanie z Księgi proroka Izajasza"
  outro="Kto ma ucho, niech usłyszy, co Duch mówi Kościołowi."
>
  <p>Powstań, zajaśniej, bo nadeszła twoja światłość i wzeszła nad tobą chwała PANA! Bo oto ciemność okrywa ziemię i mrok spowija narody, ale nad tobą wschodzi blask PANA i jawi się nad tobą Jego chwała! Narody pójdą do twojej światłości i królowie do blasku twojej jutrzenki.</p>
  <p>Podnieś oczy i spójrz dokoła! Wszyscy się gromadzą, przychodzą do ciebie. Twoi synowie przybywają z daleka, a twoje córki - jak dzieci są niesione na rękach.</p>
  <p>Na ten widok rozpromienisz się radością, a twoje serce przepełni wzruszenie, gdyż przez morze napłyną do ciebie bogactwa, tobie przypadnie majętność narodów. Zapełnisz się mnóstwem wielbłądów, dromaderami z Madianu i Efy. Wszystkie one przybędą do ciebie z Seby. Przyniosą złoto i kadzidło i będą z radością głosić chwałę PANA.</p>
</Passage>

<ResponsorialPsalm
  sigla="Ps 72 (71), 1-2. 7-8. 10-11. 12-13 (R.: por. 11)"
  headline="PSALM RESPONSORYJNY"
  responsorials={[' Uwielbią Pana wszystkie ludy ziemi.']}
>
  <p>Boże, przekaż Twój sąd Królowi, *<br/>a Twoją sprawiedliwość synowi królewskiemu.<br/>Aby Twoim ludem rządził sprawiedliwie *<br/>i ubogimi według prawa.</p>
  <p>Za dni Jego zakwitnie sprawiedliwość, *<br/>i wielki pokój, aż księżyc nie zgaśnie.<br/>Będzie panował od morza do morza, *<br/>od Rzeki aż po krańce ziemi.</p>
  <p>Królowie Tarszisz i wysp przyniosą dary, *<br/>królowie Szeby i Saby złożą daninę.<br/>I oddadzą Mu pokłon wszyscy królowie, *<br/>wszystkie narody będą Mu służyły.</p>
  <p>Wyzwoli bowiem biedaka, który Go wzywa, *<br/>i ubogiego, co nie ma opieki.<br/>Zmiłuje się nad biednym i ubogim, *<br/>nędzarza ocali od śmierci.</p>
</ResponsorialPsalm>
<Passage
  sigla="Ef 3, 2-7"
  headline="DRUGIE CZYTANIE"
  title="Poganie są uczestnikami zbawienia"
  intro="Czytanie z Listu świętego Pawła Apostoła do Efezjan"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Chyba słyszeliście o zrządzeniu łaski Bożej, danej mi dla was, że udzielone mi zostało w objawieniu poznanie tajemnicy, jak o tym wcześniej krótko napisałem, dzięki czemu mogliście, czytając, poznać moje uświadomienie w zakresie tajemnicy Chrystusa, która w poprzednich pokoleniach nie była synom ludzkim dana do poznania, tak jak objawiona została teraz przez Ducha Jego świętym apostołom i prorokom, że mianowicie poganie są współdziedzicami, i współczłonkami jednego Ciała, i współuczestnikami obietnicy w Chrystusie Jezusie dzięki ewangelii, której właśnie ja stałem się sługą za sprawą daru łaski Boga, danej mi przez działanie Jego mocy.</p>
</Passage>
<Passage
  sigla="Mt 2, 3"
  headline="AKLAMACJA"
  acclamation="Aklamacja: Alleluja, alleluja, alleluja."
>
  {`Ujrzeliśmy Jego gwiazdę na Wschodzie
i przybyliśmy złożyć pokłon Panu.`}
</Passage>
<Passage
  sigla="Mt 2, 1-12"
  headline="EWANGELIA"
  title="Pokłon mędrców ze wschodu"
  intro=" Słowa Ewangelii według świętego Mateusza"
  outro="Oto słowo Pańskie"
>
  <p>A kiedy Jezus urodził się w Betlejem, w Judei, za dni króla Heroda, mędrcy przybyli ze Wschodu do Jerozolimy i pytali: „Gdzie jest ten narodzony Król Judejczyków? Zobaczyliśmy Jego gwiazdę na Wschodzie i przyszliśmy oddać Mu pokłon”.</p>
  <p>Kiedy król Herod dowiedział się o tym, przestraszył się, a za nim cała Jerozolima. Zebrawszy wszystkich arcykapłanów i uczonych tego ludu, pytał ich, gdzie się ma Mesjasz urodzić. A oni mu powiedzieli: „W Betlejem, w Judei. Tak bowiem jest napisane za pośrednictwem proroka: „A ty, Betlejem, ziemio Judy, wcale nie najmniejsze jesteś wśród wiodących miast Judy, bo z ciebie wyjdzie Przewodnik, który paść będzie mój lud, Izraela”.</p>
  <p>Wtedy Herod przebiegle zaprosił mędrców i wypytał ich starannie o czas pokazania się gwiazdy. Odsyłając ich do Betlejem, powiedział: „Gdy tam przyjdziecie, dokładniej się zapytajcie o to Dziecko i jeśli znajdziecie, donieście mi, abym i ja poszedł oddać Mu pokłon”. Po wysłuchaniu króla odeszli.</p>
  <p>Wówczas gwiazda, którą zobaczyli na Wschodzie, prowadziła ich dalej, aż doszedłszy stanęła nad miejscem, gdzie było Dziecko. Widok tej gwiazdy napełnił ich bardzo wielką radością. Gdy weszli do mieszkania, zobaczyli Dziecko z Maryją, Jego matką. Wtedy upadłszy oddali Mu pokłon, a po otwarciu swych szkatuł złożyli Mu dary: złoto, kadzidło i mirrę.</p>
  <p>Potem, ponieważ we śnie zostali uprzedzeni, by nie wracali do Heroda, inną drogą odeszli do swego kraju.</p>
</Passage>
