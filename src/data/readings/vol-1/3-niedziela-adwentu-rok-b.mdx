---
season: 'advent'
title: '3. Niedziela Adwentu | Rok B'
page: '34'
---

# 3. Niedziela Adwentu | Rok B

<Passage
  sigla="Iz 61, l-2a. 10-11"
  headline="PIERWSZE CZYTANIE"
  title="Ogromnie się weselę w Panu"
  intro="Czytanie z Księgi proroka Izajasza"
  outro="Kto ma ucho, niech usłyszy, co Duch mówi Kościołowi."
>
  <p>Duch PANA BOGA nade mną, bo PAN mnie namaścił, abym ubogim głosił dobrą nowinę. Posłał mnie, abym opatrzył rany złamanych na duchu, abym ogłosił więźniom wyzwolenie, a zniewolonych uczynił wolnymi, abym ogłosił rok łaski od PANA.</p>
  <p>Dzięki PANU niezmiernie się weselę, raduję się moim Bogiem, bo ubrał mnie w szaty zbawienia, okrył mnie płaszczem sprawiedliwości, jak pana młodego ozdobionego diademem, jak pannę młodą strojną w swe klejnoty.</p>
  <p>Bo jak ziemia wydaje plony i jak w ogrodzie kiełkują nasiona, tak PAN BÓG sprawi, że wzejdzie sprawiedliwość i pieśń chwały zabrzmi wobec wszystkich narodów!</p>
</Passage>

<ResponsorialPsalm
  sigla="Łk 1, 46-48. 49-50. 53-54 (R.: por. Iz 61, l0b)"
  headline="PSALM RESPONSORYJNY"
  responsorials={[' Duch mój się raduje w Bogu, Zbawcy moim.']}
>
  <p>Wielbi dusza moja Pana, *<br/>i raduje się duch mój w Bogu, Zbawcy moim.<br/>Bo wejrzał na uniżenie swojej służebnicy, *<br/>oto bowiem odtąd błogosławić mnie będą wszystkie pokolenia.</p>
  <p>Gdyż wielkie rzeczy uczynił mi Wszechmocny, *<br/>święte jest imię Jego.<br/>A Jego miłosierdzie z pokolenia na pokolenie *<br/>nad tymi, co się Go boją.</p>
  <p>Głodnych nasycił dobrami, *<br/>a bogatych z niczym odprawił.<br/>Ujął się za swoim sługą, Izraelem, *<br/>pomny na swe miłosierdzie.</p>
</ResponsorialPsalm>
<Passage
  sigla="1 Tes 5, 16-24"
  headline="DRUGIE CZYTANIE"
  title="Przygotujcie duszę i ciało na przyjście Pana"
  intro="Czytanie z Pierwszego listu świętego Pawła Apostoła do Tesaloniczan"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Zawsze się radujcie, nieustannie się módlcie, za wszystko dziękujcie, bo taka jest względem was wola Boga w Chrystusie Jezusie. Ducha nie gaście, proroctw nie lekceważcie, wszystko sprawdzajcie, co dobre, przyjmujcie, od każdej postaci zepsucia trzymajcie się z dala.</p>
  <p>Oby sam Bóg pokoju uświęcił was doskonałych i oby wasz duch zachowany został pełny, i dusza, i ciało, bez nagany na przybycie Pana naszego, Jezusa Chrystusa. Wierny Ten, który was zaprasza. On to spełni.</p>
</Passage>
<Passage
  sigla="Iz 61, 1"
  headline="AKLAMACJA"
  acclamation="Aklamacja: Alleluja, alleluja, alleluja."
>
  {`Duch Pański nade mną,
posłał mnie głosić dobrą nowinę ubogim.`}
</Passage>
<Passage
  sigla="J 1, 6-8. 19-28"
  headline="EWANGELIA"
  title="Jan Chrzciciel przygotowuje przyjście Chrystusa"
  intro=" Słowa Ewangelii według świętego Jana"
  outro="Oto słowo Pańskie"
>
  <p>Pojawił się człowiek posłany od Boga, Jan mu na imię. Przyszedł on dla dawania świadectwa, aby być świadkiem owego światła, by wszyscy dzięki niemu uwierzyli. Nie on był światłem, lecz aby stał się świadkiem co do owego światła.</p>
  <p>A takie oto jest świadectwo Jana: Judejczycy z Jerozolimy wysłali do niego kapłanów i lewitów, aby go zapytali: „Kim ty jesteś?” I on wyznał, nie odmówił. Wyznał tak: „Ja nie jestem Mesjaszem”. Zapytali go: „Wobec tego co? Jesteś Eliaszem?” Odpowiedział: „Nie jestem”. „Jesteś prorokiem?” Odrzekł: „Nie”.</p>
  <p>Spytali go: „Kim jesteś? Abyśmy mieli odpowiedź dla tych, którzy nas posłali. Co mówisz o sobie?” Odpowiedział: „Ja wołającego na pustkowiu głos: Równajcie drogę dla Pana, tak jak głosił prorok Izajasz”.</p>
  <p>Ci posłani byli od faryzeuszy. I pytali go nadal mówiąc: „Dlaczego więc chrzcisz, skoro nie jesteś Mesjaszem, ani Eliaszem, ani prorokiem?” Jan im odpowiedział: „Ja chrzczę w wodzie. Między wami już stoi Ten, którego wy nie znacie, Ten, który idzie za mną, Ten, któremu ja nie jestem godzien rozwiązać rzemienia u Jego sandała”.</p>
  <p>Było to w Betanii, za Jordanem, gdzie Jan chrzcił.</p>
</Passage>
