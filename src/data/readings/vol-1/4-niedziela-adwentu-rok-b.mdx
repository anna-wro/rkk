---
season: 'advent'
title: '4. Niedziela Adwentu | Rok B'
page: '43'
---

# 4. Niedziela Adwentu | Rok B

<Passage
  sigla="2 Sm 7, 1-5. 8b-12. 14a. 16"
  headline="PIERWSZE CZYTANIE"
  title="Królestwo Dawida będzie trwało wiecznie"
  intro="Czytanie z Drugiej księgi Samuela"
  outro="Kto ma ucho, niech usłyszy, co Duch mówi Kościołowi."
>
  <p>Król Dawid zamieszkał w swoim domu, a PAN go osłaniał przed wszystkimi nieprzyjaciółmi, którzy otaczali jego królestwo. Pewnego dnia król powiedział do proroka Natana: „Ja mieszkam w domu cedrowym, a Arka Boża mieszka pod namiotem. Co o tym sądzisz?”. Natan odpowiedział królowi: „Czyń, cokolwiek postanowiłeś, ponieważ PAN jest z tobą”.</p>
  <p>Ale najbliższej nocy PAN przemówił do proroka Natana: „Idź do mojego sługi, Dawida, i powiedz mu: Tak mówi PAN: „Czy ty mi zbudujesz dom, abym w nim zamieszkał? Gdy pilnowałeś owiec, wziąłem cię z pastwiska po to, aby cię ustanowić przywódcą mojego ludu, Izraela. Wspierałem cię we wszystkich twych przedsięwzięciach i wygubiłem wszystkich twych wrogów. Uczynię cię sławnym, na równi ze sławą największych królów na ziemi. A mojemu ludowi, Izraelowi, przydzielę miejsce, gdzie się osiedli. Tam go zasadzę i tam będzie mieszkał bezpiecznie. Żaden nikczemny lud nie będzie go już nękać, jak to było niegdyś, kiedy ustanowiłem sędziów nad moim ludem, Izraelem. Ciebie będę osłaniał od wszystkich twych nieprzyjaciół. PAN ci też oznajmia: To PAN zbuduje ci dom. Kiedy dobiegną kresu twoje dni i spoczniesz obok twych przodków, Ja wywyższę twojego potomka, który wyjdzie z twoich wnętrzności, i utrwalę jego królestwo. Ja będę mu ojcem, a on będzie Mi synem. Jeśli zgrzeszy, będę go karał rózgą i ciosami synów ludzkich.</p>
  <p>Przede mną dom twój i twoje królestwo będzie trwać na wieki. Tron twój będzie niewzruszony na wieki”.</p>
</Passage>

<ResponsorialPsalm
  sigla="Ps 89 (88), 2-3. 4-5. 27 i 29 (R.: 2a)"
  headline="PSALM RESPONSORYJNY"
  responsorials={[' Na wieki będę sławił łaski Pana.']}
>
  <p>Na wieki będę sławił łaski Pana,*<br/>moimi ustami będę głosił Twą wierność przez wszystkie pokolenia.<br/>Albowiem powiedziałeś: „Na wieki ugruntowana jest łaska”, *<br/>utrwaliłeś swą wierność w niebiosach.</p>
  <p>„Zawarłem przymierze z moim wybrańcem, *<br/>przysiągłem mojemu słudze Dawidowi:<br/>Utrwalę twoje potomstwo na wieki *<br/>i tron twój umocnię na wszystkie pokolenia”.</p>
  <p>On będzie wołał do Mnie: „Ty jesteś moim Ojcem, *<br/>moim Bogiem, opoką mego zbawienia”.<br/>Na wieki zachowam dla niego łaskę *<br/>i trwałe będzie moje z nim przymierze.</p>
</ResponsorialPsalm>
<Passage
  sigla="Rz 16, 25-27"
  headline="DRUGIE CZYTANIE"
  title="Tajemnica ukryta dla dawnych wieków została objawiona"
  intro="Czytanie z Listu świętego Pawła Apostoła do Rzymian"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Temu, który ma moc was utwierdzić zgodnie z moją ewangelią i głoszeniem Jezusa Chrystusa, zgodnie z objawioną tajemnicą, przez odwieczne czasy milczącą, a teraz już objawioną za pośrednictwem pism prorockich zgodnie z rozkazem wiekuistego Boga i daną do poznania wszystkim poganom, by wierze byli posłuszni, jedynemu mądremu Bogu chwała na wieki za pośrednictwem Jezusa Chrystusa. Amen.</p>
</Passage>
<Passage
  sigla="Łk 1, 38"
  headline="AKLAMACJA"
  acclamation="Aklamacja: Alleluja, alleluja, alleluja."
>
  {`Oto ja służebnica Pańska,
niech mi się stanie według twego słowa.`}
</Passage>
<Passage
  sigla="Łk 1, 26-38"
  headline="EWANGELIA"
  title="Maryja pocznie i porodzi Syna"
  intro=" Słowa Ewangelii według świętego Łukasza"
  outro="Oto słowo Pańskie"
>
  <p>W szóstym miesiącu posłany został od Boga anioł Gabriel do galilejskiego miasta, które się nazywa Nazaret, do dziewicy wydanej za mąż człowiekowi imieniem Józef, z rodu Dawida. Imię tej dziewicy Maryja.</p>
  <p>Kiedy wszedł do niej, powiedział: „Raduj się, obdarzona łaską, Pan z tobą”. Ona zmieszała się na tę wypowiedź i zastanawiała się, skąd takie pozdrowienie. Wtedy rzekł jej anioł: „Nie bój się, Maryjo, bo zyskałaś łaskę u Boga. Oto poczniesz w swoim łonie i urodzisz Syna. Nazwiesz Go imieniem Jezus. On będzie wielki. Będzie nosił imię: „Syn Najwyższego”. Jemu Pan Bóg da tron Dawida, Jego ojca, i będzie na wieki królem nad plemieniem Jakuba. Jego panowanie nie będzie mieć końca”.</p>
  <p>Wtedy Maryja zapytała anioła: „Jak to będzie, skoro męża [jeszcze] nie znam?” Na to odrzekł jej anioł: „Duch Święty przyjdzie do ciebie i moc Najwyższego okryje cię swoim cieniem. Dlatego Owo Rodzące się będzie nosić imię „Święty”, „Syn Boży”. A oto Elżbieta, twoja krewna, ona również poczęła syna mimo swojej starości. To już szósty miesiąc dla tej, którą nazywają „Jałowa”. Bo dla Boga żadna rzecz nie jest niemożliwa”.</p>
  <p>Maryja odpowiedziała: „Oto służebnica Pana. Oby mi się stało według twojego słowa”. Wtedy anioł odszedł od niej.</p>
</Passage>
