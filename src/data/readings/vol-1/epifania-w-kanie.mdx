---
season: 'holiday'
title: 'Epifania w Kanie'
page: '131'
---

# Epifania w Kanie

<Passage
  sigla="Iz 62, 1-5"
  headline="PIERWSZE CZYTANIE"
  title="Jeruzalem odnajduje swojego Oblubieńca"
  intro="Czytanie z Księgi proroka Izajasza"
  outro="Kto ma ucho, niech usłyszy, co Duch mówi Kościołowi."
>
  <p>Przez wzgląd na Syjon nie będę milczał, przez wzgląd na Jerozolimę nie spocznę, aż zabłyśnie jej sprawiedliwość, a jej zbawienie zapłonie jak pochodnia!</p>
  <p>Narody ujrzą twoją sprawiedliwość, a wszyscy władcy twoją chwałę. I będą cię nazywać nowym imieniem, które PAN sam ci nada.</p>
  <p>Będziesz wspaniałą koroną w ręku PANA i królewskim diademem w dłoni twego Boga.</p>
  <p>Już cię nie będą nazywali „Opuszczona” i o ziemi twojej nie powiedzą „Spustoszona”. Lecz nazwą cię „Moje w niej upodobanie”, a twoją krainę „Poślubiona”. Gdyż PAN ma w tobie upodobanie, a twoja kraina będzie poślubiona.</p>
  <p>Bo jak młodzieniec poślubia dziewicę, tak twój Budowniczy poślubi ciebie. I jak pan młody cieszy się panną młodą, tak twój Bóg będzie radował się tobą!</p>
</Passage>

<ResponsorialPsalm
  sigla="Ps 96 (95), 1-2. 3 i 7b-8a. 9-10c (R.: 3)"
  headline="PSALM RESPONSORYJNY"
  responsorials={[' Pośród narodów głoście chwałę Pana.']}
>
  <p>Śpiewajcie Panu pieśń nową, *<br/>śpiewaj Panu, ziemio cała.<br/>Śpiewajcie Panu, sławcie Jego imię, *<br/>każdego dnia głoście Jego zbawienie.</p>
  <p>Głoście Jego chwałę wśród wszystkich narodów, *<br/>rozgłaszajcie Jego cuda pośród wszystkich ludów.<br/>Oddajcie Panu chwałę i uznajcie Jego potęgę. *<br/>Oddajcie Panu chwałę należną Jego imieniu.</p>
  <p>Uwielbiajcie Pana w świętym przybytku. *<br/>Zadrżyj, ziemio cała, przed Jego obliczem.<br/>Głoście wśród ludów, że Pan jest królem, *<br/>będzie sprawiedliwie sądził ludy.</p>
</ResponsorialPsalm>
<Passage
  sigla="1 Kor 12, 4-11"
  headline="DRUGIE CZYTANIE"
  title="Różne dary Ducha Świętego"
  intro="Czytanie z Pierwszego listu świętego Pawła Apostoła do Koryntian"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Otóż jest rozmaitość charyzmatów, a Duch ten sam; i jest rozmaitość posług, a ten sam Pan; jest również rozmaitość działań, a Bóg ten sam, sprawiający to wszystko we wszystkich.</p>
  <p>A objawienie Ducha dawane jest każdemu dla dobra wspólnego. Temu mianowicie za pośrednictwem Ducha dawana jest biegłość słowa, a tamtemu wiedza w słowie według tegoż Ducha, innemu wiara w tym samym Duchu, innemu charyzmat uzdrawiania za sprawą tego jednego Ducha, innemu dokonywanie cudów, innemu prorokowanie, innemu rozróżnianie duchów, innemu różne rodzaje języków, innemu tłumaczenie języków.</p>
  <p>A to wszystko sprawia jeden i ten sam Duch, rozdzielający każdemu osobno według swej woli.</p>
</Passage>
<Passage
  sigla="2 Tes 2, 14"
  headline="AKLAMACJA"
  acclamation="Aklamacja: Alleluja, alleluja, alleluja."
>
  {`Bóg wezwał nas przez Ewangelię,
abyśmy dostąpili chwały naszego Pana, Jezusa Chrystusa.`}
</Passage>
<Passage
  sigla="J 2, 1-12"
  headline="EWANGELIA"
  title="Pierwszy cud Jezusa w Kanie Galilejskiej"
  intro=" Słowa Ewangelii według świętego Jana"
  outro="Oto słowo Pańskie"
>
  <p>Trzy dni później zaczęło się wesele w Kanie Galilejskiej i była tam matka Jezusa. Na wesele zaproszony został również Jezus i Jego uczniowie.</p>
  <p>Gdy zaczęło brakować wina, matka Jezusa powiedziała do Niego: „Wina nie mają”. Jezus jej odrzekł: „Niewiasto, czy to moja lub twoja sprawa? Mój czas jeszcze nie nadszedł”. Jego matka powiedziała obsługującym: „Jeśli cokolwiek wam każe, zróbcie”.</p>
  <p>A było tam sześć kamiennych stągwi, postawionych dla judejskich obmywań. Każda mieściła dwie do trzech metret. Jezus powiedział im: „Napełnijcie stągwie wodą”. Napełnili je aż po brzegi. Rzekł im: „Teraz nabierzcie i zanieście staroście wesela”. Zanieśli.</p>
  <p>Kiedy starosta spróbował tej wody, która winem się stała, a nie wiedział, skąd jest, tylko słudzy, którzy nabrali wody, wiedzieli, przywołał pana młodego i rzekł mu: „Każdy człowiek stawia najpierw dobre wino, a gdy sobie podpiją - gorsze. Ty zachowałeś takie dobre wino aż do teraz”.</p>
  <p>Taki to, pierwszy z cudownych znaków uczynił Jezus w Kanie Galilejskiej. Ukazał swą chwałę. Jego uczniowie uwierzyli w Niego.</p>
  <p>Później zszedł do Kafarnaum On sam, Jego matka, Jego krewni i Jego uczniowie. Pozostali tam przez wiele dni.</p>
</Passage>
