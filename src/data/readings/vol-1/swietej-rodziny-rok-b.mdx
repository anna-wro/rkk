---
season: 'advent'
title: 'Świętej Rodziny | Rok A'
page: '82'
---

# Świętej Rodziny | Rok A

<Passage
  sigla="Syr 3, 2-6. 12-14"
  headline="PIERWSZE CZYTANIE"
  title="Kto jest posłuszny Bogu, czci swoich rodziców"
  intro="Czytanie z Księgi Syracydesa"
  outro="Kto ma ucho, niech usłyszy, co Duch mówi Kościołowi."
>
  <p>PAN wywyższył ojca względem dzieci i umocnił prawo matki nad synami. Kto szanuje ojca, zadość czyni za grzechy, kto czci swoją matkę, jakby skarby gromadził. Kto szanuje ojca, będzie się cieszył dziećmi i w dniu modlitwy będzie wysłuchany. Kto czci ojca, będzie żył długo, kto szanuje matkę, otrzyma nagrodę od PANA.</p>
  <p>Synu, opiekuj się swym ojcem, gdy się zestarzeje, i nie zasmucaj go przez całe jego życie. Chociażby stracił rozum, miej cierpliwość i nie znieważaj go, gdy jesteś w pełni sił. Miłosierdzie względem ojca nie pójdzie w zapomnienie i będzie postawione w miejsce twoich grzechów.</p>
</Passage>

<ResponsorialPsalm
  sigla="Ps 128 (127), 1-2. 3. 4-5 (R.: por. 1a)"
  headline="PSALM RESPONSORYJNY"
  responsorials={[' Błogosławiony, kto się boi Pana.']}
>
  <p>Błogosławiony każdy, kto boi się Pana, *<br/>kto chodzi Jego drogami.<br/>Bo z pracy rąk swoich będziesz pożywał, *<br/>szczęście osiągniesz i dobrze ci będzie.</p>
  <p>Małżonka twoja jak płodny szczep winny *<br/>we wnętrzu twojego domu.<br/>Synowie twoi jak sadzonki oliwki *<br/>dokoła twojego stołu.</p>
  <p>Oto takie błogosławieństwo dla męża, *<br/>który boi się Pana.<br/>Niechaj cię Pan błogosławi z Syjonu, *<br/>oglądaj pomyślność Jeruzalem przez całe swe życie.</p>
</ResponsorialPsalm>
<Passage
  sigla="Kol 3, 12-21"
  headline="DRUGIE CZYTANIE"
  title="Chrześcijańskie zasady życia domowego"
  intro="Czytanie z Listu świętego Pawła Apostoła do Kolosan"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Wdziejcie zatem, jako wybrańcy Boga, święci i umiłowani, szczerą serdeczność, dobroć, pokorę, delikatność, cierpliwość, znosząc jedni drugich i wybaczając sobie nawzajem, jeśli ktoś miałby żal do kogoś. Jak Pan wam przebaczył, tak i wy.</p>
  <p>Na to wszystko wdziejcie miłość, która jest spójnią doskonałości. Niech Chrystusowy pokój, do którego zostaliście wezwani w jednym Ciele, kieruje waszymi sercami. I wdzięczni bądźcie.</p>
  <p>Niech słowo Chrystusa mieszka w was bogate, gdy pouczacie z pełną mądrością i napominacie się wzajemnie, gdy z wdzięcznością w swoich sercach śpiewacie Bogu psalmy, hymny i natchnione przez Ducha pieśni. A wszystko, cokolwiek robić będziecie, w słowie lub czynie, wszystko w imieniu Pana Jezusa, równocześnie wyrażając przez Niego dziękczynienie Bogu Ojcu.</p>
  <p>Żony, bądźcie poddane mężom, jak należałoby w Panu. Mężowie, miłujcie żony i nie bądźcie dla nich okrutni. Dzieci, bądźcie we wszystkim posłuszne rodzicom, bo to miłe jest Panu. Ojcowie, nie rozdrażniajcie swoich dzieci, aby nie traciły ducha.</p>
</Passage>
<Passage
  sigla="Kol 3, 15a. 16a"
  headline="AKLAMACJA"
  acclamation="Aklamacja: Alleluja, alleluja, alleluja."
>
  {`Sercami waszymi niech rządzi Chrystusowy pokój,
słowo Chrystusa niech w was przebywa
z całym swym bogactwem.`}
</Passage>
<Passage
  sigla="Łk 2, 22-40"
  headline="EWANGELIA"
  title="Dziecię rosło napełniając się mądrością"
  intro=" Słowa Ewangelii według świętego Łukasza"
  outro="Oto słowo Pańskie."
>
  <p>A kiedy upłynął określony przez Mojżeszowe Prawo czas ich oczyszczenia, przyprowadzili Go do Jerozolimy, ażeby ofiarować Go Panu zgodnie z tym, co jest napisane w Prawie Pańskim: „Każdy pierworodny potomek męski zostanie uznany za poświęconego Panu”, oraz żeby dać ofiarę zgodnie z wypowiedzią Prawa Pańskiego: „Jedną parę turkawek lub dwa młode gołąbki”.</p>
  <p>Żył wtedy w Jeruzalem pewien człowiek imieniem Symeon. Człowiek ten był sprawiedliwy i pobożny, wyczekiwał Pociechy Izraela. Duch Święty był nad nim. Duch Święty objawił mu, że nie umrze, zanim nie zobaczy Mesjasza Pańskiego. Za sprawą Ducha przyszedł wtedy na teren świątyni. Kiedy rodzice wnieśli Dzieciątko Jezus, aby uczynić z nim zgodnie ze zwyczajem nakazanym przez Prawo, on wziął je w swoje objęcia i zaczął błogosławić Boga, mówiąc:</p>
  <p>„Teraz, o Panie, pozwalasz już odejść swojemu słudze w pokoju, według Twojego słowa, bo moje oczy zobaczyły Twoje Zbawienie, które postawiłeś gotowe przed oczami wszystkich ludów: Światło dla oświecenia narodów, Chwałę Twojego ludu, Izraela!”</p>
  <p>Jego ojciec i matka dziwili się tym słowom o Nim. A Symeon zaczął ich błogosławić. Do Maryi, Jego matki, powiedział: „Oto Ten stanął na upadek i na powstanie wielu w Izraelu, a także jako znak wywołujący sprzeciw, aby na jaw wyszły ukryte myśli wielu serc. A twoją duszę przeszyje miecz”.</p>
  <p>Była tam też prorokini Anna, córka Fanuela, z pokolenia Asera. Posunęła się już w latach. Kiedyś, od swojego panieństwa, żyła ze swoim mężem przez siedem lat. Potem, aż do osiemdziesiątego czwartego roku, była wdową. Nie odstępowała od świątyni, lecz każdego dnia i każdej nocy służyła Bogu poszcząc i modląc się. Ona również o tej właśnie godzinie przyszła i wysławiała Boga. Mówiła o tym [Dzieciątku] wszystkim oczekującym wyzwolenia Jeruzalem.</p>
  <p>Kiedy zrobili wszystko, co jest według Prawa Pańskiego, wrócili do Galilei, do swojego miasta Nazaretu.</p>
  <p>A Dziecko rosło i napełniając się mądrością nabierało siły. Łaska Boga była nad Nim.</p>
</Passage>