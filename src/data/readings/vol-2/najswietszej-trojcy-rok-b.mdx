---
season: 'easter'
title: 'Najświętszej Trójcy | Rok B'
page: '242'
---

# Najświętszej Trójcy | Rok B

<Passage
  sigla="Pwt 4, 32-34. 39-40"
  headline="PIERWSZE CZYTANIE"
  title="Bóg jest jeden"
  intro="Czytanie z Księgi Powtórzonego Prawa"
  outro="Kto ma ucho, niech usłyszy, co Duch mówi Kościołowi."
>
  <p>„Zapytaj dawnych czasów, które były przed tobą: Czy od dnia, w którym Bóg stworzył człowieka na ziemi, od jednego krańca nieba aż po drugi kraniec, zdarzyła się gdzieś rzecz tak wielka lub czy słyszano o podobnej? Czy jakiś naród słyszał w ogniu głos Boga, tak jak ty słyszałeś, i żyje nadal? Albo czy jakiś bóg próbował kiedyś przyjść, by przez doświadczenia, znaki, cuda i wojnę wybrać sobie naród spośród innych narodów, mocną ręką i wzniesionym ramieniem, wśród tych wszystkich strasznych zdarzeń, które na waszych oczach uczynił dla was w Egipcie PAN, wasz Bóg?</p>
  <p>Wiedz zatem dzisiaj i weź to sobie do serca: PAN jest Bogiem, a na niebie wysoko i na ziemi nisko nie ma innego. Przestrzegaj więc Jego ustaw i nakazów, które ci dzisiaj polecam, aby się dobrze powodziło tobie i twojemu potomstwu; żebyś mógł długo przebywać w kraju, który ci na zawsze daje PAN, twój Bóg”.</p>
</Passage>

<ResponsorialPsalm
  sigla="Ps 33 (32), 4-5. 6 i 9. 18-19. 20 i 22 (R.: por. 12b)"
  headline="PSALM RESPONSORYJNY"
  responsorials={[' Szczęśliwy naród wybrany przez Pana.']}
>
  <p>Słowo Pana jest prawe, *<br/>a każde Jego dzieło godne zaufania.<br/>On miłuje prawo i sprawiedliwość, *<br/>ziemia jest pełna Jego łaski.</p>
  <p>Przez słowo Pana powstały niebiosa, *<br/>wszystkie gwiazdy przez tchnienie ust Jego.<br/>Bo przemówił i wszystko się stało, *<br/>sam rozkazał i zaczęło istnieć.</p>
  <p>Oczy Pana zwrócone na bogobojnych, *<br/>na tych, którzy czekają na Jego łaskę,<br/>aby ocalił ich życie od śmierci *<br/>i żywił ich w czasie głodu.</p>
  <p>Dusza nasza oczekuje Pana, *<br/>On jest naszą pomocą i tarczą.<br/>Panie, niech nas ogarnie Twoja łaska, *<br/>według nadziei, którą pokładamy w Tobie.</p>
</ResponsorialPsalm>
<Passage
  sigla="Rz 8, 14-17"
  headline="DRUGIE CZYTANIE"
  title="Otrzymaliśmy ducha przybrania za synów"
  intro="Czytanie z Listu świętego Pawła Apostoła do Rzymian"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Którzy dają się prowadzić Duchowi Boga, są synami Boga. Bo przecież nie otrzymaliście Ducha biorącego do niewoli, by znów [żyć] w strachu, lecz otrzymaliście Ducha dokonującego usynowienia, dzięki któremu wołamy: „Abba, Ojcze”. Sam Duch razem z naszym duchem poświadcza, że jesteśmy dziećmi Boga. A jeżeli dziećmi, to i dziedzicami; dziedzicami Boga, współdziedzicami Chrystusa. Jeśli wspólnie [z Nim] cierpimy, to po to, abyśmy razem [z Nim] dostąpili chwały.</p>
</Passage>
<HolySpiritSequence/>
<Passage
  sigla="Ap 1, 8"
  headline="AKLAMACJA"
  acclamation="Aklamacja: Alleluja, alleluja, alleluja."
>
  {`Chwała Ojcu i Synowi, i Duchowi Świętemu,
Bogu, który jest i który był, i który przychodzi.`}
</Passage>
<Passage
  sigla="Mt 28, 16-20"
  headline="EWANGELIA"
  title="Chrzest w imię Ojca i Syna, i Ducha Świętego"
  intro=" Słowa Ewangelii według świętego Mateusza"
  outro="Oto słowo Pańskie"
>
  <p>Wtedy jedenastu uczniów udało się do Galilei na górę, którą wskazał im Jezus. Gdy Go ujrzeli, oddali Mu pokłon. Niektórzy jednak mieli wątpliwości. A Jezus podszedł, odezwał się do nich i powiedział:</p>
  <p>„Dana mi jest wszelka władza w niebie i na ziemi. Idźcie zatem i uczyńcie uczniami wszystkie narody, udzielając im chrztu w imię Ojca, i Syna, i Ducha Świętego. Uczcie ich zachowywać wszystko, co wam nakazałem. A oto ja jestem z wami przez wszystkie dni aż do kresu doczesności”.</p>
</Passage>
