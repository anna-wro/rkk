---
season: 'easter'
title: 'Najświętszej Trójcy | Rok C'
page: '245'
---

# Najświętszej Trójcy | Rok C

<Passage
  sigla="Prz 8, 22-31"
  headline="PIERWSZE CZYTANIE"
  title="Mądrość zrodzona przed stworzeniem świata"
  intro="Czytanie z Księgi Przysłów"
  outro="Kto ma ucho, niech usłyszy, co Duch mówi Kościołowi."
>
  <p>„PAN stworzył mnie u początku swej drogi jako pierwsze ze swych dzieł w pradawnych czasach.</p>
  <p>Zostałam ustanowiona przed wiekami, od początku, wraz z powstaniem ziemi.</p>
  <p>Zostałam zrodzona, gdy nie było jeszcze morskich głębin, kiedy jeszcze nie istniały źródła tryskające wodą. Zanim były osadzone góry, przed pagórkami zostałam zrodzona, gdy jeszcze nie uczynił ziemi ani pól, ani zalążków okręgu ziemi.</p>
  <p>Byłam tam, kiedy ustanawiał niebiosa, gdy umacniał sklepienie nad otchłanią wód, kiedy w górze osadzał chmury i wyznaczał źródła głębinom, gdy wytyczał granice morzu, aby wody nie naruszyły Jego nakazu, kiedy umacniał fundamenty ziemi. Trwałam wiernie u Jego boku, byłam Jego rozkoszą każdego dnia, cały czas tańcząc przed Nim, pląsając na okręgu Jego ziemi. A w mojej rozkoszy mogą mieć udział synowie ludzcy”.</p>
</Passage>

<ResponsorialPsalm
  sigla="Ps 8, 4-5. 6-7. 8-9 (R.: por. 2a)"
  headline="PSALM RESPONSORYJNY"
  responsorials={[' Jak jest przedziwne imię Twoje, Panie.']}
>
  <p>Gdy patrzę na Twoje niebo, dzieło palców Twoich, *<br/>na księżyc i gwiazdy, któreś Ty utwierdził:<br/>czym jest człowiek, że o nim pamiętasz, *<br/>czym syn człowieczy, że troszczysz się o niego?</p>
  <p>Uczyniłeś go niewiele mniejszym od aniołów, *<br/>uwieńczyłeś go czcią i chwałą.<br/>Obdarzyłeś go władzą nad dziełami rąk Twoich, *<br/>wszystko złożyłeś pod jego stopy:</p>
  <p>Owce i bydło wszelakie, *<br/>i dzikie zwierzęta,<br/>ptaki niebieskie i ryby morskie, *<br/>wszystko, co szlaki mórz przemierza.</p>
</ResponsorialPsalm>
<Passage
  sigla="Rz 5, 1-5"
  headline="DRUGIE CZYTANIE"
  title="Pokój z Bogiem przez Chrystusa w Duchu Świętym"
  intro="Czytanie z Listu świętego Pawła Apostoła do Rzymian"
  outro="Kto ma ucho, niech usłyszy, co Duch mówi Kościołowi."
>
  <p>A zatem usprawiedliwieni z racji wiary, żyjemy w pokoju z Bogiem dzięki Panu naszemu, Jezusowi Chrystusowi. Dzięki Niemu osiągnęliśmy dostęp wiarą do owej łaski, w której trwamy i chlubimy się nadzieją chwały Bożej.</p>
  <p>I nie tylko, lecz chlubimy się nawet w uciskach, bo wiemy, że ucisk wytwarza wytrwałość, a wytrwałość - doświadczenie, a doświadczenie - nadzieję. A nadzieja nie sprawia zawodu, bo dzięki danemu nam Duchowi Świętemu miłość Boga przepełnia nasze serca.</p>
</Passage>
<HolySpiritSequence/>
<Passage
  sigla="Ap 1, 8"
  headline="AKLAMACJA"
  acclamation="Aklamacja: Alleluja, alleluja, alleluja."
>
  {`Chwała Ojcu i Synowi, i Duchowi Świętemu,
Bogu, który jest i który był, i który przychodzi.`}
</Passage>
<Passage
  sigla="J 16, 12-15"
  headline="EWANGELIA"
  title="Wszystko, co ma Ojciec jest moje. Duch z mojego weźmie i wam oznajmi"
  intro=" Słowa Ewangelii według świętego Jana"
  outro="Oto słowo Pańskie"
>
  <p>„Wiele mam jeszcze do powiedzenia wam, lecz teraz nie jesteście zdolni udźwignąć. Kiedy przyjdzie On, Duch prawdy, On was wprowadzi w całą prawdę, bo nie będzie mówił od siebie, lecz co usłyszy, powie. Także rzeczy przyszłe wam ujawni. On mnie otoczy chwałą, bo ode mnie weźmie i wam objawi. Wszystko, co ma Ojciec, jest moje; dlatego powiedziałem, że ode mnie weźmie i wam objawi”.</p>
</Passage>
