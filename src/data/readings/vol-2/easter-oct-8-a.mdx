---
type: 'reading'
season: 'easter'
title: 'Niedziela w Oktawie Zmartwychwstania Pańskiego | Rok A'
date: 'X'
---

# Niedziela w Oktawie Zmartwychwstania Pańskiego | Rok A

<Passage sigla="Dz 2, 42-47" headline="Pierwsze Czytanie" title="Życie pierwszej wspólnoty chrześcijańskiej"
         intro="Czytanie z Dziejów Apostolskich" outro="Kto ma ucho, niech usłyszy, co Duch mówi Kościołowi.">
  <p>I uczestniczyli wiernie w nauce apostołów i w solidarności, w łamaniu chleba i w modlitwach.</p>
  <p>Bojaźń napełniała każde serce, a za pośrednictwem apostołów wiele cudów się dokonywało i znaków. Wszyscy, którzy
    uwierzyli, trzymali się razem i wszystko mieli wspólne. Również swoją własność i dobra sprzedawali i rozdzielali je
    wszystkim według potrzeby każdego.</p>
  <p>Codziennie jednomyślnie trwali w świątyni i łamiąc po domach chleb, przyjmowali pokarm z radością i prostotą serca,
    a przy tym wielbili Boga i zdobywali życzliwość całego ludu. Pan natomiast, gdy zbierali się razem, pomnażał
    codziennie liczbę przyjmujących zbawienie.</p>
</Passage>

<ResponsoryPsalm sigla="Ps 118 (117), 1 i 4. 13-14. 22 i 24 (R.: por. 1a)"
                 responsories={["Dziękujcie Panu, bo jest miłosierny.", "Alleluja."]}>
  <PsalmBlock>
    Dziękujcie Panu, bo jest dobry, *
    bo Jego łaska trwa na wieki.
    Niech bojący się Pana głoszą: *
    „Jego łaska na wieki”.
  </PsalmBlock>
  <PsalmBlock>
    Uderzono mnie i pchnięto, bym upadł, *
    lecz Pan mnie podtrzymał.
    Pan moją mocą i pieśnią, *
    On stał się moim Zbawcą.
  </PsalmBlock>
  <PsalmBlock>
    Kamień odrzucony przez budujących *
    stał się kamieniem węgielnym.
    Oto dzień, który Pan uczynił, *
    radujmy się w nim i weselmy.
  </PsalmBlock>
</ResponsoryPsalm>

<Passage sigla="1 P 1, 3-9" headline="Drugie Czytanie" title="Radość płynąca z wiary"
         intro="Czytanie z Pierwszego listu świętego Piotra Apostoła"
         outro="Kto ma ucho, niech usłyszy, co Duch mówi Kościołowi.">
  <p>Błogosławiony niech będzie Bóg i Ojciec Pana naszego, Jezusa Chrystusa. On zgodnie ze swoim wielkim miłosierdziem
    przez
    powstanie z martwych Jezusa Chrystusa zrodził nas ponownie do żywej nadziei, do dziedzictwa niezniszczalnego, i
    nieskażonego, i nie malejącego, zachowanego w niebie dla was, którzy mocą Bożą strzeżeni jesteście dzięki wierze do
    zbawienia, gotowego już, by objawić się przy końcu czasu.</p>
  <p>Cieszcie się nim, choć teraz na krótko doznawać musicie smutku z powodu różnych doświadczeń, dotykających was po
    to, by próba waszej wiary okazała się bardziej wartościowa niż próba złota - bo marnieje ono, choć w ogniu się je
    doświadcza - dla chwały, i uwielbienia, i czci przy objawieniu się Jezusa Chrystusa. Jego, choć nie widzieliście,
    miłujcie;
    w Niego, i teraz nie widząc, wierzcie, ciesząc się radością niewymowną i podniosłą, bo osiągacie cel waszej wiary:
    zbawienie dusz.</p>
</Passage>

# Sekwencja

Niech w święto radosne Paschalnej Ofiary
Składają jej wierni uwielbień swych dary.

Odkupił swe owce Baranek bez skazy,
Pojednał nas z Ojcem i zmył grzechów zmazy.

Śmierć zwarła się z życiem i w boju, o dziwy,
Choć poległ Wódz życia, króluje dziś żywy.

Maryjo, ty powiedz, coś w drodze widziała?
Jam Zmartwychwstałego blask chwały ujrzała.

Żywego już Pana widziałam, grób pusty,
I świadków anielskich, i odzież, i chusty.

Zmartwychwstał już Chrystus, Pan mój i nadzieja,
A miejscem spotkania będzie Galileja.

Wiemy, żeś zmartwychwstał, że ten cud prawdziwy,
O Królu Zwycięzco, bądź nam miłościwy.

<Passage sigla="J 20, 29" headline="Aklamacja"
         acclamation="Alleluja, alleluja, alleluja.">
  <p>Uwierzyłeś, Tomaszu, bo Mnie ujrzałeś; *
    błogosławieni, którzy nie widzieli, a uwierzyli.</p>
</Passage>

<Passage sigla="J 20, 19-31" headline="Ewangelia" title="Błogosławieni, którzy nie widzieli, a uwierzyli"
         intro="Słowa Ewangelii według świętego Jana" outro="Oto słowo Pańskie.">
  <p>Wieczorem tego pierwszego dnia tygodnia przyszedł Jezus, choć tam, gdzie byli uczniowie, drzwi były zamknięte z
    powodu strachu przed Judejczykami, stanął pośrodku i odezwał się do nich: „Pokój wam”. Po tych słowach pokazał im
    ręce i bok. Uczniowie zatem, rozpoznawszy Pana, ucieszyli się.</p>
  <p>Jezus powtórnie powiedział do nich: „Pokój wam. Jak mnie posłał Ojciec, tak również ja was posyłam”. Po tych
    słowach tchnął na nich i rzekł im: „Przyjmijcie Ducha Świętego. Jeśli czyjeś grzechy odpuścicie, będą im
    odpuszczone; czyje zatrzymacie, będą zatrzymane”.</p>
  <p>Tomasz, jeden z Dwunastu, nazywany Didymos, nie był z nimi, gdy przyszedł Jezus. Pozostali zatem uczniowie
    powiedzieli mu: „Widzieliśmy Pana”. A on rzekł: „Jeżeli na Jego rękach nie zobaczę śladu po gwoździach, i jeżeli nie
    włożę swego palca w ślad po tych gwoździach, i jeżeli nie włożę swej dłoni w Jego bok, nie uwierzę”.</p>
  <p>Tymczasem ósmego dnia znowu uczniowie byli tam w środku, a z nimi Tomasz. Jezus przyszedł, choć drzwi były
    zamknięte, stanął pośrodku i rzekł: „Pokój wam”. Potem zwrócił się do Tomasza: „Wyciągnij tu swój palec, obejrzyj
    moje ręce; wyciągnij swoją dłoń i włóż do mojego boku i nie bądź niedowiarkiem, lecz wierzącym”. Tomasz rzekł Mu na
    to: „Pan mój i Bóg mój”. Jezus powiedział mu: „Uwierzyłeś, bo mnie zobaczyłeś? Błogosławieni, którzy choć nie
    widzieli, uwierzyli”.</p>
  <p>Jeszcze wiele innych znaków uczynił Jezus w obecności swych uczniów, które nie są zapisane w tej księdze. Te
    natomiast są zapisane, abyście uwie rzyli, że Jezus jest Mesjaszem, Synem Boga; i abyście wierząc, mieli życie w
    Jego imieniu.</p>
</Passage>
