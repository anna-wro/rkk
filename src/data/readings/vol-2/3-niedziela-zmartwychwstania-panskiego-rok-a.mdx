---
type: 'reading'
season: 'easter'
title: '3. Niedziela Zmartwychwstania Pańskiego | Rok A'
date: 'X'
page: 154
---

# 3. Niedziela Zmartwychwstania Pańskiego | Rok A

<Passage sigla="Dz 2, 14.22-32" headline="Pierwsze Czytanie" title="Bóg wskrzesił Jezusa zerwawszy więzy śmierci"
         intro="Czytanie z Dziejów Apostolskich" outro="Kto ma ucho, niech usłyszy, co Duch mówi Kościołowi.">
  <p>Wystąpił Piotr razem z Jedenastoma i donośnym głosem tak zaczął do nich przemawiać:</p>
  <p>„Izraelici, usłyszcie te słowa! Oto Jezusa z Nazaretu, męża, ukazanego wam przez Boga cudami, dziwami i znakami, które Bóg wśród was czynił przez Niego, jak sami wiecie, Jego to właśnie, danego nam według określonego postanowienia i wcześniejszego uznania Boga, wy, krzyżując ręką bezbożnych, zabiliście. Lecz Bóg Go wskrzesił, rozwiązując pęta śmierci, bo niemożliwe było, by ona trzymała Go w swej mocy.</p>
  <p>Przecież do Niego odnosi Dawid to słowo: „Pana zawsze przed sobą widziałem, bo jest przy mym prawym boku, abym się nie zachwiał. Z tego powodu ucieszyło się moje serce i język się mój rozradował, i również me ciało spocznie w nadziei. Bo nie zostawisz mej duszy otchłani ani pozwolisz, aby Twój Święty doznał rozkładu. Sprawiłeś, bym poznał drogi życia, napełniłeś mnie radością przez swą obecność”.</p>
  <p>Bracia, niech mi wolno będzie powiedzieć wam śmiało o patriarsze Dawidzie, że przecież on umarł, i został pogrzebany, i jego grób jest u nas aż do dzisiaj. A zatem, ponieważ był prorokiem i wiedział, że Bóg pod przysięgą obiecał mu, że ktoś z owocu jego bioder zasiądzie na jego tronie, widząc to naprzód, właśnie o wskrzeszeniu Chrystusa powiedział, że ani nie był pozostawiony otchłani, ani Jego ciało nie doznało rozkładu.</p>
  <p>Tego właśnie Jezusa Bóg wskrzesił, czego my wszyscy jesteśmy świadkami”.</p>
</Passage>

<ResponsorialPsalm sigla="Ps 16 (15), 1-2a i 5. 7-8. 9-10.11 (R.: por. 11)"
                 responsorials={["Ukaż nam, Panie, Twoją ścieżkę życia.", "Alleluja."]}>
  <p>{`Zachowaj mnie, Boże, bo chronię się do Ciebie, *
mówię do Pana: „Tyś jest Panem moim”.
Pan moim dziedzictwem i przeznaczeniem, *
to On mój los zabezpiecza.`}</p>
  <p>{`Błogosławię Pana, który dał mi rozsądek, *
bo serce napomina mnie nawet nocą.
Zawsze stawiam sobie Pana przed oczy, *
On jest po mojej prawicy, nic mną nie zachwieje.`}</p>
  <p>{`Dlatego cieszy się moje serce i dusza raduje, *
a ciało moje będzie spoczywać bezpiecznie,
bo w kraju zmarłych duszy mej nie zostawisz *
i nie dopuścisz, bym pozostał w grobie.`}</p>
  <p>{`Ty ścieżkę życia mi ukażesz, *
pełnię Twojej radości
i wieczną rozkosz *
po Twojej prawicy.`}</p>
</ResponsorialPsalm>

<Passage sigla="1 P 1, 17-21" headline="Drugie Czytanie" title="Zostaliście wykupieni drogocenną krwią Chrystusa"
         intro="Czytanie z Pierwszego listu świętego Piotra Apostoła"
         outro="Kto ma ucho, niech usłyszy, co Duch mówi Kościołowi.">
  <p>Siostry i bracia:</p>
  <p>Jeśli Ojcem nazywacie Tego, który, nie patrząc na pozory, sądzi każdego według jego uczynków, to przez czas swego mieszkania na obczyźnie postępujcie z bojaźnią, świadomi tego, że zostaliście wykupieni ze swego odziedziczonego po przodkach jałowego sposobu życia nie za rzeczy zniszczalne: za srebro czy złoto, lecz za drogocenną krew Chrystusa, jako baranka bez plamy lub skazy, który już przed założeniem świata był przewidziany, a objawił się na końcu czasów ze względu na was.</p>
  <p>Wy dzięki Niemu napełnieni jesteście wiarą w Boga, który Go wskrzesił z martwych i obdarzył Go chwałą, tak by wasza wiara i nadzieja skierowane były ku Bogu.</p>
</Passage>

## Sekwencja

Niech w święto radosne Paschalnej Ofiary
Składają jej wierni uwielbień swych dary.

Odkupił swe owce Baranek bez skazy,
Pojednał nas z Ojcem i zmył grzechów zmazy.

Śmierć zwarła się z życiem i w boju, o dziwy,
Choć poległ Wódz życia, króluje dziś żywy.

Maryjo, ty powiedz, coś w drodze widziała?
Jam Zmartwychwstałego blask chwały ujrzała.

Żywego już Pana widziałam, grób pusty,
I świadków anielskich, i odzież, i chusty.

Zmartwychwstał już Chrystus, Pan mój i nadzieja,
A miejscem spotkania będzie Galileja.

Wiemy, żeś zmartwychwstał, że ten cud prawdziwy,
O Królu Zwycięzco, bądź nam miłościwy.

<Passage sigla="Por. Łk 24, 32" headline="Aklamacja"
         acclamation="Alleluja, alleluja, alleluja.">
  {`Panie Jezu, daj nam zrozumieć Pisma,
niech pała nasze serce, gdy do nas mówisz.`}
</Passage>

<Passage sigla="Łk 24, 13-35" headline="Ewangelia" title="Poznali Chrystusa przy łamaniu chleba"
         intro="Słowa Ewangelii według świętego Łukasza" outro="Oto słowo Pańskie.">
  <p>Tego samego dnia dwóch z nich szło do wsi zwanej Emaus, odległej od Jeruzalem sześćdziesiąt stadiów. Rozmawiali sobie o tym wszystkim, co się wydarzyło. W czasie ich rozmowy i rozważań sam Jezus przybliżył się i zaczął iść z nimi. Lecz ich oczy tak były zajęte, że Go nie poznali.</p>
  <p>Zapytał ich: „Cóż to za rozmowy prowadzicie ze sobą idąc?” Przystanęli smutni. Jeden z nich, imieniem Kleofas, odezwał się do Niego: „Chyba tylko ty jeden mieszkasz w Jeruzalem i nie wiesz, co się w tych dniach tam wydarzyło!” Zapytał ich: „Co takiego?”</p>
  <p>Powiedzieli Mu: „Chodzi o Jezusa z Nazaretu. To był Prorok, Człowiek możny w czynie i słowie wobec Boga i całego ludu. I jakże możliwe, że nasi arcykapłani i starsi wydali Go na wyrok śmierci i ukrzyżowali Go! A myśmy się spodziewali, że On będzie tym, który wyzwoli Izraela. A tymczasem po tym wszystkim już trzeci dzień mija, jak to się stało. Ale niektóre z naszych kobiet zadziwiły nas, bo wcześnie rano były przy grobowcu i nie znalazły Jego ciała. Przyszły i powiedziały, że nawet aniołów widziały, którzy mówią, że On żyje. Poszli wtedy niektórzy z naszych do grobowca i zastali wszystko tak, jak powiedziały te kobiety. Jego nie zobaczyli”.</p>
  <p>Wtedy On odezwał się do nich: „O, bezmyślni i tak tępego serca, że nie wierzycie w to wszystko, co powiedzieli prorocy! Czyż nie trzeba było, aby Mesjasz doznał tego wszystkiego i aby wszedł do swojej chwały?” I wyłożył im dotyczące Go we wszystkich Pismach [słowa], zaczynając od Mojżesza i wszystkich proroków.</p>
  <p>Tak doszli do wsi, do której zmierzali. Wtedy On zaczął udawać, że chce iść dalej. Oni jednak nakłonili Go, mówiąc: „Zostań z nami, bo wieczór blisko, dzień już się przechylił”. Wszedł zatem, aby z nimi zostać. Kiedy z nimi zasiadł do stołu, wziął chleb, pobłogosławił, połamał i podał im. Wtedy ich oczy się otwarły i poznali Go. On jednak im zniknął. Wtedy mówił jeden do drugiego: „Czyż nasze serce nie płonęło w nas, gdy z nami rozmawiał w drodze i gdy wykładał nam Pisma?”</p>
  <p>I zaraz, tej samej godziny, wstali i wrócili do Jeruzalem. Tu zastali zgromadzonych Jedenastu i innych z nimi, którzy mówili, że Pan rzeczywiście zmartwychwstał i że pokazał się Szymonowi. Oni ze swojej strony opowiedzieli o wszystkim, co się wydarzyło w drodze i jak dał im się poznać przy łamaniu chleba.</p>
</Passage>
