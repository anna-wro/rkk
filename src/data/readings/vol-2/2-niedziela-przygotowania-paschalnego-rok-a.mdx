---
season: 'ordinary'
title: '2. Niedziela Przygotowania Paschalnego | Rok A'
page: '26'
---

# 2. Niedziela Przygotowania Paschalnego | Rok A

<Passage
  sigla="Rdz 12, 1-4a"
  headline="PIERWSZE CZYTANIE"
  title="Powołanie Abrahama na ojca ludu Bożego"
  intro="Czytanie z Księgi Rodzaju"
  outro="Kto ma ucho, niech usłyszy, co Duch mówi Kościołowi."
>
  <p>PAN powiedział do Abrama: „Zostaw twoją ziemię, twój ród i dom twojego ojca, i idź do kraju, który ci wskażę. Uczynię cię bowiem wielkim narodem. Będę ci błogosławił i uczynię cię sławnym. Będziesz błogosławieństwem. Będę błogosławił tym, którzy ciebie będą błogosławić, a tym, którzy tobie źle życzą, będę złorzeczył. Przez ciebie otrzymają błogosławieństwo wszystkie ludy ziemi”.</p>
  <p>Abram poszedł zgodnie z poleceniem PANA, a z nim poszedł też Lot.</p>
</Passage>

<ResponsorialPsalm
  sigla="Ps 33 (32), 4-5. 18-19. 20 i 22 (R.: por. 22)"
  headline="PSALM RESPONSORYJNY"
  responsorials={[' Mamy nadzieję w miłosierdziu Pana.']}
>
  <p>Słowo Pana jest prawe, *<br/>a każde Jego dzieło godne zaufania.<br/>On miłuje prawo i sprawiedliwość, *<br/>ziemia jest pełna Jego łaski.</p>
  <p>Oczy Pana zwrócone na bogobojnych, *<br/>na tych, którzy czekają na Jego łaskę,<br/>aby ocalił ich życie od śmierci *<br/>i żywił ich w czasie głodu.</p>
  <p>Dusza nasza oczekuje Pana, *<br/>On jest naszą pomocą i tarczą.<br/>Panie, niech nas ogarnie Twoja łaska *<br/>według nadziei, którą pokładamy w Tobie.</p>
</ResponsorialPsalm>
<Passage
  sigla="2 Tm 1, 8b-l0"
  headline="DRUGIE CZYTANIE"
  title="Bóg nas powołuje i oświeca"
  intro="Czytanie z Drugiego listu świętego Pawła Apostoła do Tymoteusza"
  outro="Kto ma ucho, niech usłyszy, co Duch mówi Kościołowi."
>
  <p>Najdroższy:</p>
  <p>Znoś trudy dla ewangelii, opierając się na mocy Boga. On nas wyzwolił i skierował do nas święte zaproszenie nie według naszych uczynków, lecz według swojego postanowienia i łaski, którą nam dał w Chrystusie Jezusie już przed wiekami czasów, a która teraz widoczna się stała przez zjawienie się naszego Zbawiciela, Chrystusa Jezusa. On pokonał śmierć, a objawił w ewangelii życie i niezniszczalność.</p>
</Passage>
<Passage
  sigla="Por. Mt 17, 7"
  headline="AKLAMACJA"
  acclamation="Aklamacja: Chwała Tobie, Królu wieków."
>
  {`Z obłoku świetlanego odezwał się głos:
„To jest mój Syn umiłowany, Jego słuchajcie”.`}
</Passage>
<Passage
  sigla="Mt 17, 1-9"
  headline="EWANGELIA"
  title="Przemienienie Pańskie"
  intro=" Słowa Ewangelii według świętego Mateusza"
  outro="Oto słowo Pańskie"
>
  <p>Sześć dni później wziął Jezus z sobą Piotra, Jakuba i Jana, jego brata, i wyprowadził ich samych na wysoką górę. Tam zmienił się wobec nich. Jego twarz zaczęła jaśnieć jak słońce, a odzienie Jego stało się błyszczące jak światło. Naraz ukazał się im Mojżesz i Eliasz, rozmawiający z Nim.</p>
  <p>Piotr odzywając się rzekł do Jezusa: „Panie, dobrze, że my tu jesteśmy; jeśli chcesz, postawię tu trzy namioty: dla Ciebie jeden, dla Mojżesza jeden i dla Eliasza jeden”.</p>
  <p>Gdy on jeszcze mówił, oto świetlisty obłok zasłonił ich, a z tego obłoku odezwał się głos: „To jest mój Syn umiłowany. W Nim złożyłem swoje postanowienia. Słuchajcie Go”. Słysząc [to] uczniowie, padli na twarz i wielki strach ich ogarnął.</p>
  <p>Jezus podszedł, dotknął ich i powiedział: „Wstańcie, nie bójcie się”. Gdy podnieśli swoje oczy, nikogo poza samym Jezusem nie zobaczyli.</p>
  <p>Kiedy schodzili z góry, Jezus nakazał im mówiąc: „Nikomu nie rozpowiadajcie o tym widzeniu, aż Syn Człowieczy zmartwychwstanie”.</p>
</Passage>
