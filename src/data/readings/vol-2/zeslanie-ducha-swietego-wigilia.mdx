---
season: 'easter'
title: 'Zesłanie Ducha Świętego | Liturgia Wigilijna'
page: 209
---

# Zesłanie Ducha Świętego | Liturgia Wigilijna

<Passage
  sigla="Rdz 11, 1-9"
  headline="PIERWSZE CZYTANIE"
  title="Pomieszanie języków przy budowie wieży Babel"
  intro="Czytanie z Księgi Rodzaju"
  outro="Kto ma ucho, niech usłyszy, co Duch mówi Kościołowi."
>
  <p>Na całej ziemi mówiono jednym językiem i posługiwano się jednakowymi wyrazami. Gdy jej mieszkańcy przywędrowali ze Wschodu, znaleźli równinę w kraju Szinear i tam się osiedlili.</p>
  <p>Mówili więc jeden do drugiego: „Do dzieła! Wyrabiajmy cegły i wypalajmy je”. Używali więc cegieł jako budulca, a smoły jako zaprawy. Potem rzekli: „Do dzieła! Zbudujmy sobie miasto i wieżę, której szczyt sięgałby nieba, abyśmy zapewnili sobie imię i nie rozproszyli się po całym kraju”.</p>
  <p>PAN zstąpił, aby zobaczyć miasto i wieżę, które ludzie budowali. Wtedy PAN rzekł: „Są oni jednym ludem i wszyscy mówią tym samym językiem. A jest to dopiero początek ich działania. Odtąd będą mogli wykonać wszystko, cokolwiek zamierzą. Zejdźmy tam i pomieszajmy ich język, aby jeden nie rozumiał drugiego”.</p>
  <p>W taki sposób PAN rozproszył ich stamtąd po całej ziemi i zaprzestali budować miasto. Dlatego dano mu nazwę Babel, ponieważ tam PAN pomieszał język mieszkańców ziemi i stamtąd PAN rozproszył ich po całej ziemi.</p>
</Passage>

<ResponsorialPsalm
  sigla="Ps 33 (32), 10-11. 12-13. 14-15 (R.: por. 12)"
  headline="PIERWSZY PSALM RESPONSORYJNY"
  responsorials={['Szczęśliwy naród wybrany przez Pana.']}
>
  <p>Pan udaremnia zamiary narodów, *<br/>wniwecz obraca zamysły ludów.<br/>Zamiary Pana trwają na wieki, *<br/>zamysły Jego serca przez pokolenia.</p>
  <p>Błogosławiony lud, którego Pan jest Bogiem, *<br/>naród, który On wybrał na dziedzictwo dla siebie.<br/>Pan spogląda z nieba, *<br/>widzi wszystkich ludzi.</p>
  <p>Patrzy z miejsca, gdzie przebywa, *<br/>na wszystkich mieszkańców ziemi.<br/>On, który serca wszystkich ukształtował, *<br/>który zważa na wszystkie ich czyny.</p>
</ResponsorialPsalm>

<Passage
  sigla="Wj 19, 1-11. 16-20b"
  headline="DRUGIE CZYTANIE"
  title="Bóg zstępuje na górę Synaj w ogniu"
  intro="Czytanie z Księgi Wyjścia"
  outro="Kto ma ucho, niech usłyszy, co Duch mówi Kościołowi."
>
  <p>W trzecim miesiącu od wyjścia Izraelitów z ziemi egipskiej nadszedł dzień, w którym dotarli na pustynię Synaj. Wyruszyli z Reﬁdim, a po przybyciu na pustynię Synaj rozbili obóz. Izraelici założyli obozowisko naprzeciw góry, Mojżesz zaś wyszedł na górę, aby spotkać się z Bogiem.</p>
  <p>PAN zawołał do niego ze szczytu góry: „Tak powiesz potomkom Jakuba, tak oznajmisz Izraelitom: „Na własne oczy widzieliście, co uczyniłem Egipcjanom. Uniosłem was na skrzydłach orłów i przywiodłem was do siebie. Jeśli więc teraz naprawdę będziecie Mi posłuszni i będziecie przestrzegać przymierza ze Mną, staniecie się moją szczególną własnością, bardziej niż inne ludy, gdyż do Mnie należy cała ziemia. Ale wy będziecie dla Mnie królestwem kapłanów i narodem świętym”. To są słowa, które masz powtórzyć Izraelitom”.</p>
  <p>Gdy Mojżesz wrócił, zwołał starszyznę ludu i przekazał im wszystko, co PAN mu polecił. Lud jednogłośnie odpowiedział: „Spełnimy wszystkie słowa PANA!”.</p>
  <p>Gdy Mojżesz zaniósł Panu obietnicę ludu, PAN rzekł do Mojżesza: „Ja sam przyjdę do ciebie w gęstym obłoku, aby lud słyszał, gdy będę mówił do ciebie, i już na zawsze ci wierzył”. Gdy Mojżesz przekazał PANU słowa ludu, PAN rzekł do Mojżesza: „Idź do ludu i uświęć ich dziś i jutro przez rytuał oczyszczenia. Niech wypiorą ubranie i będą gotowi na trzeci dzień, gdyż trzeciego dnia, w obecności wszystkich PAN zstąpi na górę Synaj.</p>
  <p>Trzeciego dnia o świcie rozległy się grzmoty i zaczęło błyskać. Gęsty obłok pokrył górę i rozległ się potężny dźwięk rogu. Cały lud w obozowisku zadrżał ze strachu. Mojżesz zaś wyprowadził wszystkich z obozu na spotkanie z Bogiem. Stanęli u stóp góry. Góra Synaj cała spowita była dymem, gdyż PAN zstąpił na nią w ogniu. Dym buchał z niej jak z pieca, a góra drżała jakby ze strachu. Dźwięk rogu rozbrzmiewał coraz donośniej, Mojżesz zaś rozmawiał z Bogiem, a Bóg odpowiadał mu grzmiącym głosem.</p>
  <p>PAN zstąpił na szczyt góry Synaj i wezwał tam również Mojżesza.</p>
</Passage>

<ResponsorialPsalm
  sigla="Dn 3, 52. 53-54. 55-56 (R.: por. 52b)"
  headline="DRUGI PSALM RESPONSORYJNY"
  responsorials={['Chwalebny jesteś, wiekuisty Boże.']}
>
  <p>Błogosławiony jesteś, Panie, Boże naszych ojców, *<br/>pełen chwały i wywyższony na wieki.<br/>Błogosławione jest imię Twoje †<br/>pełne chwały i świętości, *<br/>uwielbione i wywyższone na wieki.</p>
  <p>Błogosławiony jesteś w przybytku Twojej świętej chwały, *<br/>uwielbiony i przesławny na wieki.<br/>Błogosławiony jesteś na tronie swojego królestwa, *<br/>uwielbiony i przesławny na wieki.</p>
  <p>Błogosławiony jesteś Ty, co spoglądasz w otchłanie, †<br/>który zasiadasz na Cherubach, *<br/>pełen chwały i wywyższony na wieki.<br/>Błogosławiony jesteś na sklepieniu nieba, *<br/>pełen chwały i wywyższony na wieki.</p>
</ResponsorialPsalm>

<Passage
  sigla="Ez 37, 1-14"
  headline="TRZECIE CZYTANIE"
  title="Duch daje życie"
  intro="Czytanie z Księgi proroka Ezechiela"
  outro="Kto ma ucho, niech usłyszy, co Duch mówi Kościołowi."
>
  <p>Ręka PANA spoczęła na mnie. PAN wyprowadził mnie w duchu i postawił pośrodku równiny pełnej kości. Kazał mi przejść między nimi i obejść je dokoła. A na całej powierzchni równiny było ich bardzo dużo. Były zupełnie wyschnięte.</p>
  <p>Wtedy zapytał mnie: „Synu człowieczy, czy te kości mogą ożyć?”. Odpowiedziałem: „PANIE BOŻE, Ty wiesz najlepiej”.</p>
  <p>Rzekł do mnie: „Wygłoś do tych kości proroctwo i powiedz im: „Wyschnięte kości, słuchajcie słowa PANA”. Tak mówi PAN BÓG do tych kości: „Oto Ja ześlę na was ducha i ożyjecie. Dam wam ścięgna, okryję was ciałem, oblokę was skórą i udzielę wam ducha. Ożyjecie i przekonacie się, że Ja jestem PANEM”.</p>
  <p>Wygłosiłem więc proroctwo zgodnie z nakazem. A gdy prorokowałem, powstał szum i szelest. Kości zaczęły się zbliżać jedna do drugiej. Patrzyłem, a oto pojawiły się na nich ścięgna, oblekły się ciałem i z wierzchu pokryła je skóra. Ale jeszcze nie było w nich życia.</p>
  <p>Wtedy rzekł do mnie: „Prorokuj do ducha. Wygłoś proroctwo, synu człowieczy, i powiedz duchowi: „Tak mówi PAN BÓG: Przybądź, duchu, z czterech stron i tchnij na tych zabitych, aby ożyli”.</p>
  <p>Prorokowałem zgodnie z nakazem. I wstąpił w nich duch. A oni ożyli i stanęli na nogach - bardzo liczne wojsko.</p>
  <p>Powiedział mi: „Synu człowieczy, te kości to cały lud Izraela. Oto mówią oni: „Wyschły nasze kości, przepadła nasza nadzieja, jesteśmy zgubieni”. Dlatego wypowiedz do nich proroctwo: „Tak mówi PAN BÓG:</p>
  <p>Oto Ja otworzę wasze groby, wyprowadzę was z grobów, ludu mój, i wprowadzę do ziemi Izraela. Przekonacie się, że Ja jestem PANEM, gdy otworzę wasze groby i wyprowadzę was z grobów, ludu mój. Udzielę wam mojego ducha i ożyjecie. Osadzę was w waszej ziemi i przekonacie się, że skoro Ja, PAN, tak powiedziałem, to również to wykonam - wyrocznia PANA”.</p>
</Passage>

<ResponsorialPsalm
  sigla="Ps 107 (106), 2-3. 4-5. 6-7. 8-9 (R.: por. 1)"
  headline="TRZECI PSALM RESPONSORYJNY"
  responsorials={['Chwalmy na wieki miłosierdzie Pana.']}
>
  <p>Tak niech mówią odkupieni przez Pana, *<br/>których wybawił z rąk przeciwnika<br/>i których zgromadził z obcych krain, *<br/>ze wschodu i zachodu, z północy i południa.</p>
  <p>Błądzili na pustynnym odludziu, *<br/>do miasta zamieszkałego nie znaleźli drogi.<br/>Cierpieli głód i pragnienie *<br/>i wygasało w nich życie.</p>
  <p>W swoim utrapieniu wołali do Pana, *<br/>a On ich uwolnił od trwogi.<br/>I powiódł ich prostą drogą, *<br/>aż doszli do miasta zamieszkałego.</p>
  <p>Niech dziękują Panu za dobroć Jego, *<br/>za Jego cuda wobec synów ludzkich,<br/>9 bo głodnego nasycił, *<br/>a łaknącego napełnił dobrami.</p>
</ResponsorialPsalm>

<Passage
  sigla="Jl 3, 1-5"
  headline="CZWARTE CZYTANIE"
  title="Wyleję Ducha mojego"
  intro="Czytanie z Księgi proroka Joela"
  outro="Kto ma ucho, niech usłyszy, co Duch mówi Kościołowi."
>
  <p>Pan mówi: „Wyleję mojego Ducha na każde stworzenie. Będą prorokować wasi synowie i wasze córki, starcy wasi będą mieli sny, a młodzieńcy widzenia. Także na sługi i służebnice w tych dniach wyleję mojego Ducha.</p>
  <p>Uczynię cuda na niebie i na ziemi: krew, ogień i słupy dymu. Słońce zmieni się w ciemność, a księżyc w krew, zanim nadejdzie Dzień PANA, dzień wielki i wspaniały.</p>
  <p>Każdy jednak, kto wezwie imienia PANA, zostanie zbawiony, bo na górze Syjon i w Jerozolimie będzie wybawienie - jak powiedział PAN. I ocaleją wezwani przez PANA”.</p>
</Passage>

<ResponsorialPsalm
  sigla="Ps 104 (103), 1-2a. 24 i 35c. 27-28. 29b-30 (R.: por. 30)"
  headline="CZWARTY PSALM RESPONSORYJNY"
  responsorials={['Niech zstąpi Duch Twój i odnowi ziemię.']}
>
  <p>Błogosław, duszo moja, Pana, *<br/>Boże mój, Panie, Ty jesteś bardzo wielki!<br/>Odziany w majestat i piękno, *<br/>światłem okryty jak płaszczem.</p>
  <p>Jak liczne są dzieła Twoje, Panie! *<br/>Ty wszystko mądrze uczyniłeś,<br/>ziemia jest pełna Twoich stworzeń. *<br/>Błogosław, duszo moja, Pana!</p>
  <p>Wszystko to czeka na Ciebie, *<br/>byś dał im pokarm we właściwym czasie.<br/>Gdy im dajesz, zbierają, *<br/>gdy otwierasz swą rękę, sycą się Twym dobrem.</p>
  <p>Kiedy odbierasz im oddech, marnieją *<br/>i w proch się obracają.<br/>Stwarzasz je, napełniając swym Duchem, *<br/>i odnawiasz oblicze ziemi.</p>
</ResponsorialPsalm>

<Note>
  Następuje kolekta oraz hymn Chwała na wysokości Bogu. Po hymnie celebrans odmawia jedną z kolekt Zesłania Ducha Świętego.
</Note>

<Passage
  sigla="Rz 8, 22-27"
  headline="PIĄTE CZYTANIE"
  title="Duch przychodzi z pomocą naszej słabości"
  intro="Czytanie z Listu świętego Pawła do Rzymian"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Wiemy przecież, że do tej pory całe to stworzenie wspólnie jęczy i cierpi. A nie tylko ono, lecz i my, choć mamy zadatek Ducha, w głębi siebie jęczymy, wypatrując usynowienia, wykupienia naszego ciała. Bo zbawieni jesteśmy w nadziei. Nadzieja bowiem, jeśli już jest w zasięgu wzroku, nie jest nadzieją. Czy bowiem ktoś żyje nadal nadzieją tego, co już ogląda? Gdy natomiast żyjemy nadzieją czegoś, czego jeszcze nie widzimy, tego wyglądamy wytrwale.</p>
  <p>Podobnie i Duch wspiera naszą słabość. Ponieważ my nie wiemy, o co powinniśmy się modlić, tak jak należy, więc sam Duch wstawia się niewyrażalnymi w słowie westchnieniami. Ten, który bada serca, wie, jaki jest zamysł Ducha, że zgodnie [z wolą] Boga wstawia się za świętymi.</p>
</Passage>

<HolySpiritSequence />

<Passage headline="Aklamacja"
         acclamation="Alleluja, alleluja, alleluja.">
  {`Przyjdź, Duchu Święty,
napełnij serca swoich wiernych
i zapal w nich ogień swojej miłości.`}
</Passage>

<Passage
  sigla="J 7, 37-39"
  headline="EWANGELIA"
  title="Strumienie wody żywej"
  intro="Słowa Ewangelii według świętego Jana"
  outro="Oto słowo Pańskie."
>
  <p>W ostatnim, wielkim dniu Świąt Namiotów stanął Jezus i wołał, mówiąc: „Jeśli ktoś pragnienie odczuwa, niech przyjdzie do mnie i pije. Jeśli ktoś we mnie uwierzy, rzeki wody żywej, jak Pismo mówi, popłyną z jego wnętrza”.</p>
  <p>Powiedział to o Duchu, którego mieli otrzymać ci, którzy w Niego uwierzyli. A wtedy Duch nie był już dany, gdyż Jezus nie dostąpił jeszcze chwały.</p>
</Passage>
