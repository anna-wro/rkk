---
season: 'ordinary'
title: '1. Niedziela Przygotowania Paschalnego | Rok A'
page: '15'
---

# 1. Niedziela Przygotowania Paschalnego | Rok A

<Passage
  sigla="Rdz 2, 7-9; 3, 1-7"
  headline="PIERWSZE CZYTANIE"
  title="Stworzenie i grzech pierwszych ludzi"
  intro="Czytanie z Księgi Rodzaju"
  outro="Kto ma ucho, niech usłyszy, co Duch mówi Kościołowi."
>
  <p>PAN Bóg ulepił człowieka z prochu ziemi i tchnął w jego nozdrza tchnienie życia. Odtąd człowiek stał się istotą żyjącą.</p>
  <p>PAN Bóg zasadził ogród w Edenie, na Wschodzie, i umieścił tam człowieka, którego ulepił. PAN Bóg sprawił, że wyrosły z gleby wszelkie drzewa o pięknym wyglądzie, których owoce nadawały się do jedzenia. W środku ogrodu natomiast rosło drzewo życia oraz drzewo poznania dobra i zła.</p>
  <p>A wąż był bardziej przebiegły od wszystkich zwierząt polnych, które Pan Bóg uczynił. Rzekł on do kobiety: „Czy Bóg rzeczywiście powiedział: „Nie wolno wam jeść ze wszystkich drzew tego ogrodu?”.</p>
  <p>Kobieta odrzekła: „Owoce z drzew tego ogrodu jeść możemy, lecz o owocach drzewa, które jest w środku ogrodu, Bóg powiedział: „Nie będziecie z niego jeść, a nawet go dotykać, abyście nie umarli”.</p>
  <p>Odparł wąż kobiecie: „Na pewno nie umrzecie. Ale Bóg wie, że gdy zjecie ten owoc, otworzą się wam oczy i staniecie się jak Bóg: poznacie dobro i zło”.</p>
  <p>Wtedy kobieta spostrzegła, że owoce tego drzewa ładnie wyglądają, są dobre do jedzenia i do zdobycia wiedzy. Sięgnęła więc po owoc, zjadła i dała też mężczyźnie, który był przy niej, a on zjadł. Wtedy obojgu otworzyły się oczy i poznali, że są nadzy. Zerwali więc liście z drzewa ﬁgowego i zrobili sobie przepaski.</p>
</Passage>

<ResponsorialPsalm
  sigla="Ps 51 (50), 3-4. 5-6a. 12-13. 14 i 17"
  headline="PSALM RESPONSORYJNY"
  responsorials={[' Zmiłuj się, Panie, bo jesteśmy grzeszni.']}
>
  <p>Zmiłuj się nade mną, Boże, w łaskawości swojej, *<br/>w ogromie swej litości zgładź moją nieprawość.<br/>Obmyj mnie zupełnie z mojej winy *<br/>i oczyść mnie z grzechu mojego.</p>
  <p>Uznaję bowiem nieprawość swoją, *<br/>a grzech mój jest zawsze przede mną.<br/>Przeciwko Tobie zgrzeszyłem *<br/>i uczyniłem, co złe jest przed Tobą.</p>
  <p>Stwórz, o Boże, we mnie serce czyste *<br/>i odnów we mnie moc ducha.<br/>Nie odrzucaj mnie od swego oblicza *<br/>i nie odbieraj mi świętego ducha swego.</p>
  <p>Przywróć mi radość z Twojego zbawienia *<br/>i wzmocnij mnie duchem ofiarnym.<br/>Panie, otwórz wargi moje, *<br/>a usta moje będą głosić Twoją chwałę.</p>
</ResponsorialPsalm>
<Passage
  sigla="Rz 5, 12-19"
  headline="DRUGIE CZYTANIE"
  title="Przestępstwo sprowadziło śmierć, ale obficiej spłynęła łaska"
  intro="Czytanie z Listu świętego Pawła Apostoła do Rzymian"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Dlatego jak z powodu jednego człowieka grzech wszedł na świat, a z powodu grzechu śmierć, tak śmierć, dla której wszyscy zgrzeszyli, przeszła również na wszystkich ludzi. Bo jeszcze przed Prawem grzech był na świecie, a grzechu nie przypisuje się, jeśli nie ma Prawa, jednak śmierć królowała od Adama aż do Mojżesza nawet nad tymi, którzy nie zgrzeszyli przestępstwem takim, jak Adam. A on jest figurą przyszłego.</p>
  <p>Tylko że nie tak rzecz się ma z darem łaski, jak z przestępstwem. Jeśli mianowicie z powodu przestępstwa jednego wielu umarło, to o wiele bardziej na wielu spłynęła obficie łaska Boga i dar w łasce jednego Człowieka, Jezusa Chrystusa. A dar ten nie z powodu tego jednego, który zgrzeszył. Bo ów wyrok nad jednym - wyrokiem skazującym. Dar łaski natomiast usprawiedliwieniem z wielu przestępstw.</p>
  <p>Jeżeli bowiem przez przestępstwo jednego śmierć zaczęła królować z powodu tego jednego, to o wiele bardziej królować będą w życiu z powodu jednego, Jezusa Chrystusa, ci, którzy otrzymują ogromne bogactwo łaski i daru sprawiedliwości.</p>
  <p>A zatem jak przez przestępstwo jednego doszło do wyroku skazującego wszystkich ludzi, tak również przez sprawiedliwość jednego doszło do usprawiedliwienia dającego życie wszystkim ludziom. Jak przez nieposłuszeństwo jednego człowieka grzesznikami stali się liczni, tak również liczni przez posłuszeństwo jednego ustanowieni zostaną sprawiedliwymi.</p>
</Passage>
<Passage
  sigla="Mt 4, 4b"
  headline="AKLAMACJA"
  acclamation="Aklamacja: Chwała Tobie, Słowo Boże."
>
  {`Nie samym chlebem żyje człowiek,
lecz każdym słowem, które pochodzi z ust Bożych.`}
</Passage>
<Passage
  sigla="Mt 4, 1-11"
  headline="EWANGELIA"
  title="Jezus przez czterdzieści dni pości i jest kuszony"
  intro=" Słowa Ewangelii według świętego Mateusza"
  outro="Oto słowo Pańskie"
>
  <p>Wtedy Jezus został przez Ducha wyprowadzony na pustkowie, by poddał się próbie ze strony diabła. Kiedy już pościł czterdzieści dni i czterdzieści nocy, odczuł głód.</p>
  <p>Kusiciel przystąpiwszy powiedział do Niego: „Jeśli jesteś Synem Bożym, powiedz, aby te kamienie stały się chlebem”. On w odpowiedzi rzekł: „Jest napisane: „Nie samym chlebem żyć będzie człowiek, lecz każdym słowem, które pochodzi z ust Boga”.</p>
  <p>Wziął Go wówczas diabeł do miasta świętego i postawił na szczycie świątyni. Powiedział Mu: „Jeżeli jesteś Synem Bożym, rzuć się w dół. Jest przecież napisane: „Swoim aniołom da co do Ciebie nakaz i na rękach nosić Cię będą, abyś nie uraził swojej nogi o kamień”. Rzekł mu Jezus: „Lecz jeszcze jest napisane: „Nie będziesz wystawiał na próbę Pana, Boga twojego”.</p>
  <p>Z kolei wziął Go diabeł na bardzo wysoką górę. Pokazał Mu wszystkie królestwa świata i ich przepych i powiedział Mu: „Dam ci to wszystko, jeśli upadłszy pokłonisz się mi”. Na to Jezus mu odpowiedział: „Odejdź, szatanie! Jest bowiem napisane: „Panu, Bogu twojemu, będziesz oddawał pokłon i Jemu samemu będziesz służył”.</p>
  <p>Wtedy opuścił Go diabeł, a podeszli aniołowie i usługiwali Mu.</p>
</Passage>
