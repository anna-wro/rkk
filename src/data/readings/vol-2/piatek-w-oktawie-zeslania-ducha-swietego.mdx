---
season: 'easter'
title: 'Piątek w Oktawie Zesłania Ducha Świętego'
page: 233
---

# Piątek w Oktawie Zesłania Ducha Świętego

<Passage
  sigla="Jl 2, 23-24. 26-27"
  headline="PIERWSZE CZYTANIE"
  title="Zapowiedź Nowego Przymierza"
  intro="Czytanie z Księgi proroka Joela"
  outro="Kto ma ucho, niech usłyszy, co Duch mówi Kościołowi."
>
  <p>Weselcie się, synowie Syjonu, radujcie się PANEM, waszym Bogiem, bo dał wam zbawienny deszcz: deszcz jesienny i deszcz wiosenny, który wylał na was obficie jak dawniej. Klepiska napełnią się zbożem, a tłocznie będą opływały moszczem i oliwą.</p>
  <p>Wtedy będziecie mogli najeść się do syta i chwalić będziecie imię PANA, waszego Boga, który uczynił wam wielkie rzeczy. A lud mój już nigdy nie dozna zawstydzenia.</p>
  <p>I poznacie, że Ja jestem pośród Izraela, że Ja, PAN, jestem waszym Bogiem i nie ma innego. A lud mój już nigdy nie dozna zawstydzenia.</p>
</Passage>

<ResponsorialPsalm
  sigla="Mdr 11, 22-12, 1 (R.: por. Mdr 12, 1)"
  headline="PSALM RESPONSORYJNY"
  responsorials={['Jak słodki dla nas jest Twój Duch, o Panie.']}
>
  <p>Świat cały przy Tobie jak ziarnko na szali, *<br/>kropla rosy porannej, co spadła na ziemię.<br/>Nad wszystkim masz litość, bo wszystko w Twej mocy, *<br/>i oczy zamykasz na grzechy ludzi, by się nawrócili.</p>
  <p>Miłujesz bowiem wszystkie stworzenia, *<br/>niczym się nie brzydzisz, co uczyniłeś,<br/>bo gdybyś miał coś w nienawiści, nie byłbyś tego uczynił. *<br/>Jakżeby coś trwać mogło, gdybyś Ty tego nie chciał?</p>
  <p>Jak by się zachowało, czego byś nie wezwał? *<br/>Oszczędzasz wszystko, bo to wszystko Twoje,<br/>Panie, miłośniku życia! *<br/>Bo we wszystkim jest Twoje nieśmiertelne tchnienie.</p>
</ResponsorialPsalm>

<HolySpiritSequence />

<Passage headline="Aklamacja"
         acclamation="Alleluja, alleluja, alleluja.">
  {`Przyjdź, Duchu Święty,
napełnij serca swoich wiernych
i zapal w nich ogień swojej miłości.`}
</Passage>

<Passage
  sigla="Łk 5, 17-26"
  headline="EWANGELIA"
  title="Chrystus uzdrawia duszę i ciało"
  intro="Słowa Ewangelii według świętego Łukasza"
  outro="Oto słowo Pańskie."
>
  <p>Gdy któregoś dnia nauczał, siedzieli tam również faryzeusze i nauczyciele Prawa. Przyszli ze wszystkich okolic Galilei, Judei i z Jeruzalem. A moc Pańska była taka, że uzdrawiał.</p>
  <p>Pewnej chwili jacyś mężczyźni przynieśli na łożu sparaliżowanego człowieka i próbowali go wnieść i położyć przed Nim. Ponieważ z powodu tłumu nie znaleźli przejścia, żeby go wnieść, weszli na płaski dach i przez pułap spuścili go do środka razem z noszami, wprost przed Jezusa. Gdy zobaczył ich wiarę, powiedział: „Człowieku, odpuszczone są tobie twoje grzechy”.</p>
  <p>Wtedy uczeni w Piśmie i faryzeusze zaczęli się zastanawiać, mówiąc: „Kimże Ten tutaj jest? On wypowiada bluźnierstwa! Kto może odpuścić grzechy poza samym Bogiem?”</p>
  <p>Jezus rozpoznał ich myśli, więc w odpowiedzi rzekł im: „Cóż to za myśli żywicie w swoich sercach? Co jest bardziej zdumiewające: powiedzieć: „Odpuszczone są tobie twoje grzechy”, czy też powiedzieć: „Wstań i chodź”? Abyście jednak wiedzieli, że Syn Człowieczy ma na ziemi władzę odpuszczania grzechów” - tu zwrócił się do sparaliżowanego - „rozkazuję ci: wstań, weź swoje nosze i idź do swojego domu”. I on od razu, na ich oczach, wstał, wziął to, na czym leżał, i odszedł do swojego domu, wysławiając Boga.</p>
  <p>Wszystkich ogarnęło zdumienie, wysławiali Boga i napełnieni bojaźnią mówili: „Dzisiaj zobaczyliśmy coś nieprawdopodobnego”.</p>
</Passage>
