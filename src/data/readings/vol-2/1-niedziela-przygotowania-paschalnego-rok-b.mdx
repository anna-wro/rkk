---
season: 'ordinary'
title: '1. Niedziela Przygotowania Paschalnego | Rok B'
page: '19'
---

# 1. Niedziela Przygotowania Paschalnego | Rok B

<Passage
  sigla="Rdz 9, 8-15"
  headline="PIERWSZE CZYTANIE"
  title="Przymierze Boga z Noem po potopie"
  intro="Czytanie z Księgi Rodzaju"
  outro="Kto ma ucho, niech usłyszy, co Duch mówi Kościołowi."
>
  <p>Potem Bóg rzekł do Noego i jego synów:</p>
  <p>„Oto Ja zawieram moje przymierze z wami, a po was z waszym potomstwem i z wszelką żywą istotą, która jest z wami, z ptactwem i bydłem oraz z wszelkim zwierzęciem spośród tych, które wyszły z arki. Ustanawiam więc moje przymierze z wami. Żadna istota cielesna nie będzie już wyniszczona wodami potopu. Nie będzie już więcej potopu, który miałby spustoszyć ziemię”.</p>
  <p>I Bóg rzekł: „Oto znak przymierza, który kładę między Mną i wami, i między wszelką istotą żywą, która jest z wami, dla wszystkich przyszłych pokoleń. Łuk mój kładę na obłoku, aby był znakiem między Mną a ziemią. Gdy więc ujrzę obłok nad ziemią i ukaże się łuk na chmurach, przypomnę sobie moje przymierze między Mną a wami oraz wszelką żywą istotą cielesną. Nie będzie już więcej wód potopu, niszczących wszelką istotę cielesną”.</p>
</Passage>

<ResponsorialPsalm
  sigla="Ps 25 (24), 4-5. 6-7bc. 8-9 (R.: por. 10)"
  headline="PSALM RESPONSORYJNY"
  responsorials={[' Drogi Twe, Panie, to łaska i wierność.']}
>
  <p>Daj mi poznać Twoje drogi, Panie, *<br/>naucz mnie chodzić Twoimi ścieżkami.<br/>Prowadź mnie w prawdzie według Twych pouczeń, *<br/>Boże i Zbawco, w Tobie mam nadzieję.</p>
  <p>Wspomnij na swoje miłosierdzie, Panie, *<br/>na swoją miłość, która trwa na wieki.<br/>Tylko o mnie pamiętaj w swoim miłosierdziu, *<br/>ze względu na dobroć Twą, Panie.</p>
  <p>Dobry jest Pan i prawy, *<br/>dlatego wskazuje drogę grzesznikom.<br/>Pomaga pokornym czynić dobrze, *<br/>uczy pokornych dróg swoich.</p>
</ResponsorialPsalm>
<Passage
  sigla="1 P 3, 18-22"
  headline="DRUGIE CZYTANIE"
  title="Woda chrztu nas ocala"
  intro="Czytanie z Pierwszego listu świętego Piotra Apostoła"
  outro="Kto ma ucho, niech usłyszy, co Duch mówi Kościołowi."
>
  <p>Najdrożsi:</p>
  <p>Bo i Chrystus raz został umęczony za grzechy, sprawiedliwy za niesprawiedliwych, aby was przyprowadzić do Boga. Doznał śmierci dzięki ciału, a ożywiony został dzięki Duchowi, w którym poszedłszy, ogłosił orędzie także duchom w więzieniu. Nie okazały one niegdyś posłuszeństwa, gdy Boża wielkoduszność czekała cierpliwie za dni Noego, kiedy budowana była arka, w której nieliczni, to jest osiem osób, uniesieni zostali bezpiecznie dzięki wodzie.</p>
  <p>Ona i teraz ocala was w chrzcie, swoim odwzorowaniu. A nie jest to pozbycie się brudu cielesnego, lecz wzniesienie prośby do Boga o czyste sumienie dzięki zmartwychwstaniu Jezusa Chrystusa, który po poddaniu Mu aniołów, władz, i mocy odszedł do nieba i znajduje się po prawicy Boga.</p>
</Passage>
<Passage
  sigla="Mt 4, 4b"
  headline="AKLAMACJA"
  acclamation="Aklamacja: Chwała Tobie, Słowo Boże."
>
  {`Nie samym chlebem żyje człowiek,
lecz każdym słowem, które pochodzi z ust Bożych.`}
</Passage>
<Passage
  sigla="Mk 1, 12-15"
  headline="EWANGELIA"
  title="Jezus był kuszony przez szatana, aniołowie zaś Mu usługiwali"
  intro=" Słowa Ewangelii według świętego Marka"
  outro="Oto słowo Pańskie"
>
  <p>Zaraz potem ten Duch odwołał Go na pustkowie. Był na pustkowiu przez czterdzieści dni, kuszony przez szatana. Przebywał tam wśród dzikiej zwierzyny, a aniołowie usługiwali Mu.</p>
  <p>A kiedy Jan został wydany, Jezus udał się do Galilei, występując jako herold ewangelii Boga. Mówił: „Czas się wypełnił. Już blisko jest królestwo Boże. Nawracajcie się i wierzcie tej radosnej nowinie”.</p>
</Passage>
