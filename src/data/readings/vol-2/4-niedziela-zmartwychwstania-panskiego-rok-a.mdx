---
season: 'easter'
title: '4. Niedziela Zmartwychwstania Pańskiego | Rok A'
page: 165
---

# 4. Niedziela Zmartwychwstania Pańskiego | Rok A

<Passage
  sigla="Dz 2, 14a. 36-41"
  headline="PIERWSZE CZYTANIE"
  title="Bóg uczynił Jezusa Mesjaszem"
  intro="Czytanie z Dziejów Apostolskich"
  outro="Kto ma ucho, niech usłyszy, co Duch mówi Kościołowi."
>
  <p>Wystąpił Piotr razem z Jedenastoma i donośnym głosem tak zaczął do nich przemawiać:</p>
  <p>„Niech zatem cały dom Izraela wie nieomylnie, że Bóg uczynił Go Panem i Mesjaszem: Tego właśnie Jezusa, którego wy ukrzyżowaliście”.</p>
  <p>Kiedy to usłyszeli, przejęli się bardzo i rzekli do Piotra i pozostałych apostołów: „Co, bracia, powinniśmy zrobić?”. Piotr im odpowiedział: „Nawróćcie się i niech każdy z was przyjmie chrzest w imię Jezusa Chrystusa dla odpuszczenia waszych grzechów, a otrzymacie dar Ducha Świętego. Przecież to dla was jest owa Obietnica, i dla waszych dzieci, i dla tych wszystkich gdzieś jeszcze daleko, których powoła Pan, Bóg nasz”.</p>
  <p>I wielu innymi jeszcze słowami przekonywał ich i zachęcał mówiąc: „Ratujcie się z tego przewrotnego plemienia”.</p>
  <p>Ci więc, którzy przyjęli jego naukę, dali się ochrzcić. Tego dnia przystało do nich około trzech tysięcy osób.</p>
</Passage>

<ResponsorialPsalm
  sigla="Ps 23 (22), 1-2ab. 2c-3. 4. 5. 6 (R.: por. 1)"
  responsorials={['Pan mym pasterzem, nie brak mi niczego.', 'Alleluja.']}
>
  <p>Pan jest moim pasterzem, *<br/>niczego mi nie braknie,<br/>pozwala mi leżeć *<br/>na zielonych pastwiskach.</p>
  <p>Prowadzi mnie nad wody, gdzie mogę odpocząć, *<br/>orzeźwia moją duszę.<br/>Wiedzie mnie po właściwych ścieżkach *<br/>przez wzgląd na swoją chwałę.</p>
  <p>Chociażbym przechodził przez ciemną dolinę, *<br/>zła się nie ulęknę, bo Ty jesteś ze mną.<br/>Kij Twój i laska pasterska *<br/>są moją pociechą.</p>
  <p>Stół dla mnie zastawiasz *<br/>na oczach mych wrogów;<br/>namaszczasz mi głowę olejkiem, *<br/>kielich mój pełny po brzegi.</p>
  <p>Dobroć i łaska pójdą w ślad za mną *<br/>przez wszystkie dni mego życia<br/>i zamieszkam w domu Pana *<br/>po najdłuższe czasy.</p>
</ResponsorialPsalm>

<Passage
  sigla="1 P 2, 19-25"
  headline="DRUGIE CZYTANIE"
  title="Nawróciliście się do Pasterza dusz waszych"
  intro="Czytanie z Pierwszego listu świętego Piotra Apostoła"
  outro="Kto ma ucho, niech usłyszy, co Duch mówi Kościołowi."
>
  <p>Najdrożsi:</p>
  <p>To bowiem oznacza łaskę, jeśli ktoś z pamięcią o Bogu znosi udręki, cierpiąc niesprawiedliwie. W czym tu chwała, jeśli znosicie chłostę, a trwacie w grzechu? Lecz jeśli znosicie cierpienie i wytrwale czynicie dobro, jest to łaską u Boga! I do tego właśnie zostaliście powołani! Bo i Chrystus doznał cierpień za was, zostawiając wam wzór, abyście szli Jego śladami.</p>
  <p>On grzechu nie popełnił i nie pojawił się podstęp w Jego ustach. On znieważany, nie odpowiadał zniewagą; cierpiąc, nie odgrażał się; oddawał się Temu, który sądzi sprawiedliwie. On sam poniósł nasze grzechy w swoim ciele na drzewo, abyśmy odstąpili od grzechów i żyli dla sprawiedliwości. Jego raną zostaliście uzdrowieni. Byliście bowiem zabłąkani jak owce, lecz teraz wróciliście do Pasterza i Stróża dusz waszych.</p>
</Passage>

<EasterSequence/>

<Passage
  sigla="J 10, 14"
  headline="Aklamacja"
  acclamation="Alleluja, alleluja, alleluja."
>
  {`Ja jestem dobrym Pasterzem
i znam owce moje, a moje Mnie znają.`}
</Passage>

<Passage
  sigla="J 10, 1-10"
  headline="EWANGELIA"
  title="Jezus jest bramą owiec"
  intro="Słowa Ewangelii według świętego Jana"
  outro="Oto słowo Pańskie."
>
  <p>„O tak, mówię wam: Kto do zagrody owiec nie przez bramę wchodzi, lecz wdziera się tam od tyłu, złodziejem jest i grabieżcą. A kto wchodzi przez bramę, jest pasterzem owiec. Jemu otwiera pilnujący bramy, a owce słuchają jego głosu. Woła on swoje owce po imieniu i wyprowadza je. Kiedy już wszystkie swoje wyprowadzi, podąża przed nimi, a owce idą za nim, bo znają jego głos. A za obcym nie pójdą, lecz uciekną od niego, bo głosu obcych nie znają”.</p>
  <p>Taką przypowieść opowiedział im Jezus, oni jednak nie pojęli, o co chodzi w tym, co do nich mówił.</p>
  <p>Jezus zatem znowu do nich przemówił: „O tak, mówię wam: tą bramą owiec ja jestem. Wszyscy, którzy przyszli przede mną, złodziejami są i grabieżcami, a owce ich nie słuchały. Ja jestem bramą. Jeśli ktoś wejdzie przeze mnie, będzie bezpieczny. Będzie wchodził i wychodził, i znajdzie paszę. Złodziej wchodzi tylko po to, by kraść, zabijać i niszczyć. Ja przyszedłem, aby życie miały i by miały bogato”.</p>
</Passage>
