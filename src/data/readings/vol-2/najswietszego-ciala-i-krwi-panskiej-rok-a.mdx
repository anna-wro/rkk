---
season: 'easter'
title: 'Najświętszego Ciała i Krwi Pańskiej | Rok A'
page: 239
---

# Najświętszego Ciała i Krwi Pańskiej | Rok A

<Passage
  sigla="Pwt 8, 2-3. 14-16a"
  headline="PIERWSZE CZYTANIE"
  title="W czasie wędrówki do ziemi obiecanej Bóg żywił lud manną"
  intro="Czytanie z Księgi Powtórzonego Prawa"
  outro="Kto ma ucho, niech usłyszy, co Duch mówi Kościołowi."
>
  <p>„Zachowaj w pamięci całą drogę przez pustynię, którą prowadził cię PAN, twój Bóg, w ciągu tych czterdziestu lat, aby cię nauczyć pokory i wypróbować oraz przekonać się, co jest w twoim sercu: czy będziesz zachowywał Jego przykazania, czy też nie.</p>
  <p>On cię uczył pokory, dawał odczuć głód, ale również karmił manną, której nie znałeś ani ty, ani twoi przodkowie. Chciał cię pouczyć, że nie samym chlebem żyje człowiek, ale tym wszystkim, co pochodzi z ust PANA.</p>
  <p>Wtedy niech twoje serce nie unosi się pychą, aby zapomnieć PANA, twojego Boga, który cię wyprowadził z ziemi egipskiej, gdzie byłeś niewolnikiem. On cię prowadził przez pustynię wielką i straszną, gdzie były jadowite węże i skorpiony. A tam, gdzie ziemia była sucha i bezwodna, sprawił, że woda wytrysnęła z najtwardszej skały. On na pustyni karmił cię manną, której nie znali twoi przodkowie”.</p>
</Passage>

<ResponsorialPsalm
  sigla="Ps 147B, 12-13. 14-15. 19-20 (R.: por. 12a)"
  headline="PSALM RESPONSORYJNY"
  responsorials={['Kościele święty, chwal swojego Pana.']}
>
  <p>Chwal, Jerozolimo, Pana, *<br/>wysławiaj twego Boga, Syjonie.<br/>Umacnia bowiem zawory bram twoich *<br/>i błogosławi synom twoim w tobie.</p>
  <p>Zapewnia pokój twoim granicom *<br/>i wyborną pszenicą hojnie ciebie darzy.<br/>Śle swe polecenia na krańce ziemi, *<br/>i szybko mknie Jego słowo.</p>
  <p>Oznajmił swoje słowo Jakubowi, *<br/>Izraelowi ustawy swe i wyroki.<br/>Nie uczynił tego dla innych narodów. *<br/>Nie oznajmił im swoich wyroków.</p>
</ResponsorialPsalm>

<Passage
  sigla="1 Kor 10, 16-17"
  headline="DRUGIE CZYTANIE"
  title="Eucharystia jednoczy przyjmujących ją"
  intro="Czytanie z Pierwszego listu świętego Pawła Apostoła do Koryntian"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Kielich błogosławieństwa, który błogosławimy, czyż nie jest udziałem we krwi Chrystusa? Chleb, który łamiemy, czyż nie jest udziałem w ciele Chrystusa ? Skoro chleb jeden, my, choć liczni, jednym ciałem jesteśmy, bo wszyscy spożywamy z jednego chleba.</p>
</Passage>

<Passage headline="Aklamacja"
         acclamation="Alleluja, alleluja, alleluja."
         sigla="J 6, 51">
  {`Ja jestem chlebem żywym, który zstąpił z nieba.
Jeśli kto spożywa ten chleb, będzie żył na wieki.`}
</Passage>

<Passage
  sigla="J 6, 51-58"
  headline="EWANGELIA"
  title="Ciało moje jest prawdziwym pokarmem, a Krew moja jest prawdziwym napojem"
  intro="Słowa Ewangelii według świętego Jana"
  outro="Oto słowo Pańskie."
>
  <p>„Ja jestem chlebem żywym, który z nieba zstąpił. Jeśli ktoś będzie z tego chleba spożywał, na wieki żyć będzie. Chlebem, który ja dam, jest moje ciało na życie świata”.</p>
  <p>Judejczycy rozprawiali między sobą, mówiąc: „Jak On może nam dać swoje ciało do zjedzenia!?”</p>
  <p>Jezus zatem im rzekł: „O tak, oświadczam wam: jeśli nie będziecie spożywać ciała Syna Człowieczego i Jego krwi pić nie będziecie, nie będziecie mieć życia w sobie. Kto spożywa moje ciało i moją krew pije, ma życie wieczne i ja go wskrzeszę w dniu ostatnim. Bo moje ciało jest prawdziwym pokarmem, a krew moja jest prawdziwym napojem. Kto spożywa moje ciało i moją krew pije, we mnie mieszka, a ja w nim. Jak mnie posłał Ojciec, który żyje, a i ja żyję dzięki Ojcu, tak i ten, kto mnie spożywa, będzie żył dzięki mnie. To jest chleb, który z nieba zstąpił. Nie jak jedli ojcowie, a poumierali. Kto ten chleb spożywa, będzie żył na wieki”.</p>
</Passage>
