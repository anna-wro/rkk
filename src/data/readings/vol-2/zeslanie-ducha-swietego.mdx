---
season: 'easter'
title: 'Zesłanie Ducha Świętego | Liturgia w Dzień'
page: 219
---

# Zesłanie Ducha Świętego | Liturgia w Dzień

<Passage
  sigla="Dz 2, 1-11"
  headline="PIERWSZE CZYTANIE"
  title="Wszyscy zostali napełnieni Duchem Świętym"
  intro="Czytanie z Dziejów Apostolskich"
  outro="Kto ma ucho, niech usłyszy, co Duch mówi Kościołowi."
>
  <p>Kiedy nadszedł dzień Pięćdziesiątnicy, znajdowali się wszyscy w jednym miejscu. Nagle doszedł z nieba szum jakby zbliżającego się gwałtownego wichru. Napełnił on cały dom, w którym przebywali. Pokazały się im także rozdzielające się języki jakby ognia. Nad każdym z nich osiadł jeden. Wszyscy napełnieni zostali Duchem Świętym i zaczęli mówić obcymi językami, tak jak im Duch pozwalał się wypowiadać.</p>
  <p>A w Jeruzalem przebywali wówczas różni Żydzi, ludzie pobożni, z każdej pod niebem krainy. Kiedy doszedł ów szum, zebrało się wielu. I byli zdumieni, bo każdy, gdy ci przemawiali, słyszał ich w swoim języku.</p>
  <p>Oszołomieni i zdziwieni mówili: „Czyż ci wszyscy nie są plotącymi głupstwa Galilejczykami? Jakże zatem każdy z nas słyszy swój własny język, w którym się urodził!? Partowie, i Medowie, i Elamici, i mieszkający w Mezopotamii, w Judei i Kapadocji, w Poncie i Azji, we Frygii i Pamfilii, w Egipcie i w tej części Libii, która należy do Cyreny, a także przybysze z Rzymu, Żydzi i prozelici, Kreteńczycy i Arabowie - wszyscy słyszymy, że oni w naszych językach mówią o jakichś wielkich dziełach Boga”.</p>
</Passage>

<ResponsorialPsalm
  sigla="Ps 104 (103), 1ab i 24ac. 29bc-30. 31 i 34 (R.: por. 30)"
  headline="PSALM RESPONSORYJNY"
  responsorials={['Niech zstąpi Duch Twój i odnowi ziemię.']}
>
  <p>Błogosław, duszo moja, Pana, *<br/>o Boże mój, Panie, Ty jesteś bardzo wielki.<br/>Jak liczne są dzieła Twoje, Panie, *<br/>ziemia jest pełna Twych stworzeń.</p>
  <p>Gdy odbierasz im oddech, marnieją *<br/>I w proch się obracają.<br/>Stwarzasz je napełniając swym duchem *<br/>I odnawiasz oblicze ziemi.</p>
  <p>Niech chwała Pana trwa na wieki *<br/>niech Pan się raduje z dzieł swoich.<br/>Niech miła Mu będzie pieśń moja, *<br/>będę radował się w Panu.</p>
</ResponsorialPsalm>

<Passage
  sigla="1 Kor 12, 3-7. 12-13"
  headline="DRUGIE CZYTANIE"
  title="Duch Święty źródłem jedności chrześcijan"
  intro="Czytanie z Pierwszego listu świętego Pawła Apostoła do Koryntian"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Dlatego oznajmiam wam, że nikt z przemawiających pod wpływem Ducha nie mówi: „Jezus przeklęty”; a nikt też nie jest zdolny powiedzieć: „Jezus Panem”, chyba że dzięki Duchowi Świętemu.</p>
  <p>Otóż jest rozmaitość charyzmatów, a Duch ten sam; i jest rozmaitość posług, a ten sam Pan; jest również rozmaitość działań, a Bóg ten sam, sprawiający to wszystko we wszystkich. A objawienie Ducha dawane jest każdemu dla dobra wspólnego.</p>
  <p>Jak bowiem ciało jedno jest, a członków ma wiele, i wszystkie członki ciała, choć liczne, jednym są ciałem, tak i Chrystus. Bo przecież za sprawą jednego Ducha my wszyscy otrzymaliśmy chrzest wszczepiający w jedno ciało: czy to Żydzi, czy poganie, czy niewolnicy, czy wolni; i wszyscy zostaliśmy napojeni jednym Duchem.</p>
</Passage>

<HolySpiritSequence />

<Passage headline="Aklamacja"
         acclamation="Alleluja, alleluja, alleluja.">
  {`Przyjdź, Duchu Święty,
napełnij serca swoich wiernych
i zapal w nich ogień swojej miłości.`}
</Passage>

<Passage
  sigla="J 20, 19-23"
  headline="EWANGELIA"
  title="Jezus daje Ducha Świętego"
  intro="Słowa Ewangelii według świętego Jana"
  outro="Oto słowo Pańskie."
>
  <p>Wieczorem tego pierwszego dnia tygodnia przyszedł Jezus, choć tam, gdzie byli uczniowie, drzwi były zamknięte z powodu strachu przed Judejczykami, stanął pośrodku i odezwał się do nich: „Pokój wam”. Po tych słowach pokazał im ręce i bok. Uczniowie zatem, rozpoznawszy Pana, ucieszyli się.</p>
  <p>Jezus powtórnie powiedział do nich: „Pokój wam. Jak mnie posłał Ojciec, tak również ja was posyłam”. Po tych słowach tchnął na nich i rzekł im: „Przyjmijcie Ducha Świętego. Jeśli czyjeś grzechy odpuścicie, będą im odpuszczone; czyje zatrzymacie, będą zatrzymane”.</p>
</Passage>
