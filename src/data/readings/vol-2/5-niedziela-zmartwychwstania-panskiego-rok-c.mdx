---
season: 'easter'
title: '5. Niedziela Zmartwychwstania Pańskiego | Rok C'
page: '182'
---

# 5. Niedziela Zmartwychwstania Pańskiego | Rok C

<Passage
  sigla="Dz 14, 21-27"
  headline="PIERWSZE CZYTANIE"
  title="Bóg działa przez ludzi"
  intro="Czytanie z Dziejów Apostolskich"
  outro="Kto ma ucho, niech usłyszy, co Duch mówi Kościołowi."
>
  <p>Po przekazaniu temu miastu ewangelii i po zdobyciu wielu uczniów wrócili do Listry, potem do Ikonium i do Antiochii. Umacniali tam dusze uczniów i zachęcali do trwania w wierze, bo tak trzeba, abyśmy do królestwa Bożego wchodzili przez wiele udręk. W każdym Kościele wybrali im starszych i po modlitwie połączonej z postem powierzali ich Panu, w którego uwierzyli.</p>
  <p>Po przejściu Pizydii przybyli do Pamfilii. A kiedy w Perge skończyli głosić słowo, udali się do Attalii. Stamtąd odpłynęli do Antiochii, gdzie z łaski Boga zostali oddani do dzieła, które właśnie wypełnili.</p>
  <p>Gdy tam stanęli, zebrali Kościół i opowiedzieli, co Bóg uczynił przy ich udziale i że poganom otworzył bramę do wiary.</p>
</Passage>

<ResponsorialPsalm
  sigla="Ps 145 (144), 8-9. 10-11. 12-1a3b (R.: por. 1)"
  headline="PSALM RESPONSORYJNY"
  responsorials={[' Będę Cię sławił, Boże mój i Królu.', 'Alleluja.']}
>
  <p>Pan jest łagodny i miłosierny, *<br/>nieskory do gniewu i bardzo łaskawy.<br/>Pan jest dobry dla wszystkich, *<br/>a Jego miłosierdzie nad wszystkim, co stworzył.</p>
  <p>Niech Cię wielbią, Panie, wszystkie Twoje dzieła *<br/>i niech Cię błogosławią Twoi święci.<br/>Niech mówią o chwale Twojego królestwa *<br/>i niech głoszą Twoją potęgę.</p>
  <p>Aby synom ludzkim oznajmić Twoją potęgę *<br/>i wspaniałość chwały Twojego królestwa.<br/>Królestwo Twoje królestwem wszystkich wieków, *<br/>przez wszystkie pokolenia Twoje panowanie.</p>
</ResponsorialPsalm>
<Passage
  sigla="Ap 21, 1-5a"
  headline="DRUGIE CZYTANIE"
  title="Bóg otrze wszelką łzę"
  intro="Czytanie z Księgi Apokalipsy świętego Jana Apostoła"
  outro="Kto ma ucho, niech usłyszy, co Duch mówi Kościołowi."
>
  <p>Potem widziałem niebo nowe i ziemię nową. Bo pierwsze niebo i pierwsza ziemia już przeminęły. Także morza już nie ma.</p>
  <p>Widziałem też to święte miasto, Jeruzalem nowe, jak zstępuje z nieba, od Boga, przystrojone jak oblubienica, która się ozdobiła dla swojego męża. Wtedy usłyszałem od tronu wielki głos. Tak mówił: „Oto mieszkanie Boga z ludźmi. Mieszkać będzie z nimi. Oni będą Jego ludem, a On, BÓG Z NIMI, będzie ich Bogiem. Każdą łzę otrze z ich oczu. Nie będzie już śmierci, ani żałoby, ani jęków; już i bólu nie będzie, bo pierwsze rzeczy przeminęły”.</p>
  <p>A Siedzący na tronie powiedział: „Oto wszystko czynię nowe”.</p>
</Passage>
<EasterSequence/>
<Passage
  sigla="J 13, 34"
  headline="AKLAMACJA"
  acclamation="Aklamacja: Alleluja, alleluja, alleluja."
>
  {`Daję wam przykazanie nowe,
abyście się wzajemnie miłowali,
jak Ja was umiłowałem.`}
</Passage>
<Passage
  sigla="J 13, 31-33a. 34-35"
  headline="EWANGELIA"
  title="Przykazanie nowe"
  intro=" Słowa Ewangelii według świętego Jana"
  outro="Oto słowo Pańskie"
>
  <p>Po jego wyjściu Jezus powiedział: „Teraz Syn Człowieczy został otoczony chwałą, to Bóg w Nim chwałą został otoczony. A jeżeli Bóg w Nim chwałą został otoczony, to i Bóg Go chwałą w sobie otoczy, i to zaraz Go chwałą otoczy.</p>
  <p>Dzieci, jeszcze tylko trochę będę z wami. Nowe przykazanie wam daję, abyście się wzajemnie miłowali. Jak ja was umiłowałem, tak i wy miłujcie się wzajemnie. Po tym wszyscy poznają, że moimi jesteście uczniami, gdy miłość wzajemną ku sobie mieć będziecie”.</p>
</Passage>
