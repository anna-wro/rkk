---
season: 'easter'
title: 'Sobota w Oktawie Zesłania Ducha Świętego'
page: 236
---

# Sobota w Oktawie Zesłania Ducha Świętego

<Passage
  sigla="Rz 5, 1-5"
  headline="PIERWSZE CZYTANIE"
  title="Pokój z Bogiem przez Chrystusa w Duchu Świętym"
  intro="Czytanie z Listu świętego Pawła Apostoła do Rzymian"
  outro="Kto ma ucho, niech usłyszy, co Duch mówi Kościołowi."
>
  <p>A zatem usprawiedliwieni z racji wiary, żyjemy w pokoju z Bogiem dzięki Panu naszemu, Jezusowi Chrystusowi. Dzięki Niemu osiągnęliśmy dostęp wiarą do owej łaski, w której trwamy i chlubimy się nadzieją chwały Bożej.</p>
  <p>I nie tylko, lecz chlubimy się nawet w uciskach, bo wiemy, że ucisk wytwarza wytrwałość, a wytrwałość - doświadczenie, a doświadczenie - nadzieję. A nadzieja nie sprawia zawodu, bo dzięki danemu nam Duchowi Świętemu miłość Boga przepełnia nasze serca.</p>
</Passage>

<ResponsorialPsalm
  sigla="Tb 13, 2. 6. 7. 8 (R.: por. 2)"
  headline="PSALM RESPONSORYJNY"
  responsorials={['Pan bardzo wielki, żyjący na wieki.']}
>
  <p>Niech będzie błogosławiony Bóg, który żyje na wieki, *<br/>i niech będzie błogosławione Jego królestwo!<br/>To On karze i okazuje miłosierdzie, †<br/>posyła do podziemnej Otchłani *<br/>i wyprowadza z największej zagłady.</p>
  <p>A kiedy nawrócicie się do Niego całym sercem i duszą, *<br/>aby przed Nim postępować w prawdzie,<br/>wtedy i On do was się zwróci *<br/>i już nigdy nie zakryje przed wami swojego oblicza.</p>
  <p>A teraz rozważcie, co wam uczynił, *<br/>i dziękujcie Mu głośno.<br/>Błogosławcie Pana sprawiedliwego *<br/>i wywyższajcie Króla wieków.</p>
  <p>Ja zaś wychwalam Go w ziemi mego wygnania, *<br/>obwieszczam narodowi grzeszników Jego moc i wielkość.<br/>Nawróćcie się, grzesznicy, †<br/>i postępujcie przed Nim sprawiedliwie, *<br/>kto wie, może znajdzie w was upodobanie i miłosierdzie wam okaże.</p>
</ResponsorialPsalm>

<HolySpiritSequence />

<Passage headline="Aklamacja"
         acclamation="Alleluja, alleluja, alleluja.">
  {`Chryste, Ty jesteś Synem Boga.
Niech Duch Święty umacnia nas na naszej drodze.`}
</Passage>

<Passage
  sigla="Łk 4, 38-44"
  headline="EWANGELIA"
  title="Chrystus uzdrawia duszę i ciało"
  intro="Słowa Ewangelii według świętego Łukasza"
  outro="Oto słowo Pańskie."
>
  <p>Po wyjściu z synagogi udał się do domu Szymona. A teściowa Piotra była ogarnięta wysoką gorączką. Prosili Go za nią. On stanął nad nią i skarcił gorączkę, i opuściła ją. Od razu wstała i usługiwała im.</p>
  <p>O zachodzie słońca wszyscy, którzy mieli cierpiących na różne choroby, przyprowadzili ich do Niego, a On uzdrowił ich, kładąc na każdym z nich ręce. Z wielu usunęły się demony, wrzeszcząc przy tym i wołając: „Ty jesteś Synem Boga!” Karcąc je, nie pozwalał im mówić, bo wiedziały, że On jest Mesjaszem.</p>
  <p>Z nastaniem dnia wyszedł i udał się na miejsce odosobnione. Gromady ludzi szukały Go. Przyszli do Niego i zatrzymywali Go, żeby od nich nie odchodził. On jednak im odpowiedział: „Trzeba, abym i w innych miastach zaczął głosić radosną nowinę o królestwie Boga, bo przecież po to zostałem posłany”.</p>
  <p>I głosił jak herold aż do synagog Judei.</p>
</Passage>
