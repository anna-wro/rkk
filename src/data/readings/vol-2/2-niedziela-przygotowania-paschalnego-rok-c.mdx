---
season: 'ordinary'
title: '2. Niedziela Przygotowania Paschalnego | Rok C'
page: '32'
---

# 2. Niedziela Przygotowania Paschalnego | Rok C

<Passage
  sigla="Rdz 15, 5-12. 17-18"
  headline="PIERWSZE CZYTANIE"
  title="Bóg zawiera przymierze z Abrahamem"
  intro="Czytanie z Księgi Rodzaju"
  outro="Kto ma ucho, niech usłyszy, co Duch mówi Kościołowi."
>
  <p>Potem Bóg wyprowadził Abrama na zewnątrz i powiedział: „Spójrz na niebo i policz gwiazdy, jeśli będziesz mógł je policzyć”. I rzekł mu: „Tak liczne będzie twoje potomstwo”. Abram uwierzył PANU, który za to uznał go za sprawiedliwego.</p>
  <p>Bóg powiedział: „Ja jestem PANEM, który cię wyprowadził z Ur chaldejskiego, aby ci dać ten oto kraj w posiadanie”. Abram zapytał: „Panie BOŻE, po czym poznam, że go otrzymam?”.</p>
  <p>Odpowiedział mu: „Postaraj się dla Mnie o trzyletnią krowę, trzyletnią kozę i trzyletniego barana, a także synogarlicę i gołębicę”.</p>
  <p>Abram wziął zwierzęta, przerąbał na pół i położył jedną część naprzeciwko drugiej. Ptaków nie rozcinał. Do mięsa przyleciały drapieżne ptaki, lecz Abram je odpędzał. Gdy słońce zaszło, Abram głęboko zasnął. A oto opanował go lęk i wielka ciemność.</p>
  <p>Gdy słońce zaszło i zaległy ciemności, ukazał się dym jakby z pieca i ogień jakby pochodnia. Przeszły one między połowami zwierząt. W tym właśnie dniu PAN zawarł przymierze z Abramem w słowach: „Twojemu potomstwu daję ten kraj: od Rzeki Egipskiej do wielkiej rzeki Eufrat”.</p>
</Passage>

<ResponsorialPsalm
  sigla="Ps 27 (26), 1. 7-8a. 8b-9abc. 13-14 (R.: 1a)"
  headline="PSALM RESPONSORYJNY"
  responsorials={[' Pan moim światłem i zbawieniem moim.']}
>
  <p>Pan moim światłem i zbawieniem moim, *<br/>kogo miałbym się lękać?<br/>Pan obrońcą mego życia, *<br/>przed kim miałbym czuć trwogę?</p>
  <p>Usłysz, o Panie, kiedy głośno wołam, *<br/>zmiłuj się nade mną i wysłuchaj mnie.<br/>O Tobie mówi moje serce: *<br/>„Szukaj Jego oblicza”.</p>
  <p>Będę szukał oblicza Twego, Panie. *<br/>Nie zakrywaj przede mną swojej twarzy,<br/>nie odtrącaj w gniewie Twojego sługi. *<br/>Ty jesteś moją pomocą, więc mnie nie odrzucaj.</p>
  <p>Wierzę, że będę oglądał dobra Pana *<br/>w krainie żyjących.<br/>Oczekuj Pana, bądź mężny, *<br/>nabierz odwagi i oczekuj Pana.</p>
</ResponsorialPsalm>
<Passage
  sigla="Flp 3, 17-4, 1"
  headline="DRUGIE CZYTANIE"
  title="Chrystus przekształci nasze ciała na podobne do swego chwalebnego ciała"
  intro="Czytanie z Listu świętego Pawła Apostoła do Filipian"
  outro="Kto ma ucho, niech usłyszy, co Duch mówi Kościołowi."
>
  <p>Bądźcie, siostry i bracia, wszyscy moimi naśladowcami i patrzcie na tych, którzy tak postępują, jak tego wzór macie w nas. Wielu bowiem żyje tak, jak wielokrotnie wam mówiłem, a teraz ze łzami powtarzam: jak wrogowie Chrystusowego krzyża. Ich końcem zguba, ich bogiem brzuch, a chwała - w ich bezwstydzie. Myślą jedynie o tym, co ziemskie.</p>
  <p>Nasza natomiast ojczyzna jest w niebie. Stamtąd oczekujemy jako wybawiciela, Pana, Jezusa Chrystusa. On przetworzy ciało naszego upokorzenia na mające postać tożsamą z ciałem Jego uwielbienia dzięki tej mocy, która także Jego uzdalnia do poddania Mu wszystkiego.</p>
  <p>A zatem, moi bracia umiłowani i upragnieni, radości moja i korono, tak trwajcie, umiłowani, w Panu.</p>
</Passage>
<Passage
  sigla="Por. Mt 17, 7"
  headline="AKLAMACJA"
  acclamation="Aklamacja: Chwała Tobie, Królu wieków."
>
  {`Z obłoku świetlanego odezwał się głos:
„To jest mój Syn umiłowany, Jego słuchajcie”.`}
</Passage>
<Passage
  sigla="Łk 9, 28b-36"
  headline="EWANGELIA"
  title="Przemienienie Pańskie"
  intro=" Słowa Ewangelii według świętego Łukasza"
  outro="Oto słowo Pańskie"
>
  <p>Mniej więcej osiem dni po tych słowach wziął Piotra, Jana i Jakuba i wszedł na górę, aby się pomodlić. Kiedy się modlił, inny się stał wygląd Jego twarzy, a Jego szata lśniąco biała. Dwaj mężowie rozmawiali z Nim. Byli to Mojżesz i Eliasz. Ukazali się oni w chwale i mówili o Jego odejściu, którego miał dokonać w Jeruzalem. A Piotr i ci z nim byli snem zmorzeni. Kiedy się ocknęli, zobaczyli tę Jego chwałę, a także owych dwóch mężów, stojących przy Nim.</p>
  <p>Gdy tamci zaczęli się oddalać od Niego, Piotr rzekł do Jezusa: „Mistrzu, dobrze, że my tu jesteśmy i że możemy tu postawić trzy namioty: dla Ciebie jeden, dla Mojżesza jeden i dla Eliasza jeden”, bo on nie wiedział nawet, co mówi. Kiedy on to mówił, pojawił się obłok i zasłonił ich. Strach ich przeniknął, gdy tamci weszli w ten obłok.</p>
  <p>Potem z obłoku rozległ się głos: „To jest mój Syn, Wybrany. Słuchajcie Go”. A kiedy przebrzmiał ten głos, zauważyli, że Jezus jest sam.</p>
  <p>Utrzymali to w tajemnicy, w tamtych dniach nikomu nie opowiedzieli o tym, co zobaczyli.</p>
</Passage>
