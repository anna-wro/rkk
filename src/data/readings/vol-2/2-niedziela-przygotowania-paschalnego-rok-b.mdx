---
season: 'ordinary'
title: '2. Niedziela Przygotowania Paschalnego | Rok B'
page: '29'
---

# 2. Niedziela Przygotowania Paschalnego | Rok B

<Passage
  sigla="Rdz 22, 1-2. 9-13. 15-18"
  headline="PIERWSZE CZYTANIE"
  title="Ofiara Abrahama"
  intro="Czytanie z Księgi Rodzaju"
  outro="Kto ma ucho, niech usłyszy, co Duch mówi Kościołowi."
>
  <p>Po tych wydarzeniach Bóg wystawił Abrahama na próbę. Zawołał: „Abrahamie!”. On odpowiedział: „Oto jestem”. Wtedy Bóg rzekł: „Idź do kraju Moria razem z twoim jedynym synem Izaakiem. Tam złożysz go na oﬁarę na jednym z pagórków, który ci wskażę”.</p>
  <p>Wreszcie przyszli na miejsce wskazane przez Boga. Abraham zbudował tam ołtarz, ułożył na nim drewno, związał swojego syna Izaaka i położył go na tym drewnie na ołtarzu. Potem wyciągnął rękę i wziął nóż, aby zabić swojego syna.</p>
  <p>Wtedy anioł PANA zawołał na niego z nieba: „Abrahamie, Abrahamie!”. A on na to: „Oto jestem”.</p>
  <p>Anioł mówił dalej: „Nie podnoś ręki na tego chłopca i nie czyń mu nic złego. Teraz wiem, że boisz się Boga, gdyż nie odmówiłeś mi swojego jedynego syna”.</p>
  <p>Potem Abraham rozejrzał się i dostrzegł barana zaplątanego rogami w zaroślach. Poszedł więc, wziął tego barana i złożył go na całopalną oﬁarę zamiast swojego syna.</p>
  <p>Potem anioł PANA ponownie zawołał z nieba do Abrahama: „Przysięgam na samego siebie, wyrocznia PANA. Ponieważ to uczyniłeś i nie oszczędziłeś swojego jedynego syna, będę cię obﬁcie błogosławił i rozmnożę niezmiernie twoje potomstwo, jak gwiazdy na niebie i jak piasek na brzegu morza. Twoje potomstwo zdobędzie twierdze swoich wrogów. Dlatego że posłuchałeś mojego głosu, wszystkie narody ziemi będą życzyły sobie takiego błogosławieństwa, jakie stanie się udziałem twojego potomstwa”.</p>
</Passage>

<ResponsorialPsalm
  sigla="Ps 116B (115), 10 i 15. 16-17. 18-19 (R.: Ps 116 (114), 9)"
  headline="PSALM RESPONSORYJNY"
  responsorials={[' W krainie życia będę widział Boga.']}
>
  <p>Nawet wtedy ufałem, gdy mówiłem: *<br/>„Jestem w wielkim ucisku”.<br/>Cenna jest w oczach Pana *<br/>śmierć świętych Jego.</p>
  <p>O Panie, jestem Twoim sługą, *<br/>jam sługa Twój, syn Twej służebnicy.<br/>Ty rozerwałeś moje kajdany, †<br/>Tobie złożę ofiarę pochwalną *<br/>i wezwę imienia Pana.</p>
  <p>Wypełnię me śluby dla Pana *<br/>przed całym Jego ludem.<br/>W dziedzińcach Pańskiego domu, *<br/>pośrodku ciebie, Jeruzalem.</p>
</ResponsorialPsalm>
<Passage
  sigla="Rz 8, 31b-34"
  headline="DRUGIE CZYTANIE"
  title="Bóg nie oszczędził dla nas własnego Syna"
  intro="Czytanie z Listu świętego Pawła Apostoła do Rzymian"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Jeżeli Bóg po naszej stronie, kto przeciw nam? Ten, który własnego Syna nie oszczędził, lecz wydał Go za nas wszystkich, czy nie odda nam łaskawie wszystkiego wraz z Nim? Kto wniesie oskarżenie przeciw wybrańcom Boga? Czy Bóg, który usprawiedliwia? Kto wyda wyrok skazujący? Czy Chrystus Jezus, który umarł, i co więcej - zmartwychwstał!? On jest właśnie po prawicy Boga i On wstawia się za nami!</p>
</Passage>
<Passage
  sigla="Por. Mt 17, 7"
  headline="AKLAMACJA"
  acclamation="Aklamacja: Chwała Tobie, Królu wieków."
>
  {`Z obłoku świetlanego odezwał się głos:
„To jest mój Syn umiłowany, Jego słuchajcie”.`}
</Passage>
<Passage
  sigla="Mk 9, 2-10"
  headline="EWANGELIA"
  title="Przemienienie Pańskie"
  intro=" Słowa Ewangelii według świętego Marka"
  outro="Oto słowo Pańskie"
>
  <p>Sześć dni później wziął Jezus z sobą Piotra, Jakuba i Jana i wyprowadził ich samych osobno na wysoką górę. Tam zmienił się wobec nich. Jego odzienie stało się błyszczące i tak białe, jak żaden na ziemi wytwórca płótna wybielić nie potrafi. Ukazał się im Eliasz i Mojżesz, rozmawiający z Jezusem.</p>
  <p>Piotr, odzywając się, rzekł do Jezusa: „Rabbi, dobrze, że my tu jesteśmy i możemy tu postawić trzy namioty: dla Ciebie jeden, dla Mojżesza jeden i dla Eliasza jeden”. Bo on nawet nie wiedział, z czym ma się odezwać, gdyż byli przerażeni.</p>
  <p>Wtedy pojawił się obłok, który ich zasłonił. Z obłoku rozległ się głos: „To jest mój Syn umiłowany. Słuchajcie Go”. I nagle, gdy popatrzyli wokół, nikogo już nie widzieli, z wyjątkiem samego Jezusa przy sobie.</p>
  <p>Kiedy schodzili z góry, nakazał im, aby nikomu nie opowiadali, co widzieli, aż dopiero wtedy, gdy Syn Człowieczy zmartwychwstanie. Zachowali więc tę rzecz dla siebie, zastanawiali się jednak, co znaczy „zmartwychwstanie”.</p>
</Passage>
