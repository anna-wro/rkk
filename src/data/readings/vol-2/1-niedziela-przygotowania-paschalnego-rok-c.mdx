---
season: 'ordinary'
title: '1. Niedziela Przygotowania Paschalnego | Rok C'
page: '22'
---

# 1. Niedziela Przygotowania Paschalnego | Rok C

<Passage
  sigla="Pwt 26, 4-10"
  headline="PIERWSZE CZYTANIE"
  title="Wyznanie wiary ludu wybranego"
  intro="Czytanie z Księgi Powtórzonego Prawa"
  outro="Kto ma ucho, niech usłyszy, co Duch mówi Kościołowi."
>
  <p>Mojżesz powiedział do ludu:</p>
  <p>„Wtedy kapłan weźmie kosz z twoich rąk i postawi go przed ołtarzem PANA, twojego Boga, a ty wygłosisz przed PANEM, twoim Bogiem, te słowa:</p>
  <p>„Mój ojciec był wędrującym z miejsca na miejsce Aramejczykiem. Gdy przyszedł do Egiptu, zamieszkał tam wraz z kilkoma osobami jako cudzoziemiec. Później od niego wziął początek naród wielki, potężny i liczny.</p>
  <p>Egipcjanie źle się z nami obchodzili, uciskali nas i gnębili ciężką, niewolniczą pracą. Wtedy wołaliśmy do PANA, Boga naszych ojców, a PAN usłyszał nasze wołanie i zobaczył nasze poniżenie, nasz trud i ucisk. I wyprowadził nas PAN z Egiptu, mocną ręką i wzniesionym ramieniem, wśród strasznej grozy, znaków i cudów. Zaprowadził nas na to miejsce i dał nam ten kraj, ziemię płynącą mlekiem i miodem.</p>
  <p>Teraz właśnie przynoszę pierwociny płodów ziemi, którymi mnie, PANIE, obdarzyłeś”.</p>
  <p>Wtedy położysz je przed PANEM, twoim Bogiem, i oddasz Mu pokłon”.</p>
</Passage>

<ResponsorialPsalm
  sigla="Ps 91 (90), 1-2. 10-11. 12-13. 14-15 (R.: por. 15b)"
  headline="PSALM RESPONSORYJNY"
  responsorials={[' Bądź ze mną, Panie, w moim utrapieniu.']}
>
  <p>Kto się w opiekę oddał Najwyższemu *<br/>mieszka w cieniu Wszechmocnego,<br/>mówi do Pana: „Tyś moją ucieczką i twierdzą, *<br/>Boże mój, któremu ufam”.</p>
  <p>Nie przystąpi do ciebie niedola, *<br/>a cios nie dosięgnie twego namiotu.<br/>Bo rozkazał swoim aniołom, *<br/>aby cię strzegli na wszystkich twych drogach.</p>
  <p>Będą cię nosili na rękach, *<br/>abyś nie uraził stopy o kamień.<br/>Będziesz stąpał po wężach i żmijach, *<br/>a lwa i smoka podepczesz.</p>
  <p>„Ja go wybawię, bo przylgnął do Mnie, *<br/>osłonię go, bo poznał moje imię.<br/>Będzie Mnie wzywał, a Ja go wysłucham †<br/>i będę z nim w utrapieniu, *<br/>wyzwolę go i sławą obdarzę”.</p>
</ResponsorialPsalm>
<Passage
  sigla="Rz 10, 8-13"
  headline="DRUGIE CZYTANIE"
  title="Wyznanie wiary prowadzi do zbawienia"
  intro="Czytanie z Listu świętego Pawła Apostoła do Rzymian"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>I jeszcze co mówi Pismo? „Tuż przy tobie jest słowo, w twoich ustach i w sercu twoim”. To znaczy słowo wiary, które głosimy. Bo jeżeli wyznasz swoimi ustami, że Panem Jezus, i w sercu swoim uwierzysz, że Bóg Go wskrzesił z martwych, dostąpisz zbawienia. Sercem bowiem przyjmuje się wiarę dla sprawiedliwości, a ustami wyznaje dla zbawienia. Przecież Pismo mówi: „Ktokolwiek uwierzy w Niego, nie dozna zawodu”.</p>
  <p>Gdyż nie ma różnicy między Judejczykiem a Hellenem, bo Ten sam jest Panem wszystkich. On objawia swoje bogactwo wszystkim, którzy Go przywołują. Bo każdy, kto przywoła imię Pana, dostąpi zbawienia.</p>
</Passage>
<Passage
  sigla="Mt 4, 4b"
  headline="AKLAMACJA"
  acclamation="Aklamacja: Chwała Tobie, Słowo Boże."
>
  {`Nie samym chlebem żyje człowiek,
lecz każdym słowem, które pochodzi z ust Bożych.`}
</Passage>
<Passage
  sigla="Łk 4, 1-13"
  headline="EWANGELIA"
  title="Jezus przebywał w Duchu Świętym na pustyni i był kuszony"
  intro=" Słowa Ewangelii według świętego Łukasza"
  outro="Oto słowo Pańskie"
>
  <p>Jezus odszedł od Jordanu pełen Ducha Świętego i żył Duchem na pustkowiu przez czterdzieści dni. Dopuścił też na siebie próbę ze strony diabła. Niczego nie zjadł przez te dni, tak że po ich dopełnieniu odczuł głód. Diabeł powiedział do Niego: „Jeśli jesteś Synem Bożym, każ temu kamieniowi, aby stał się chlebem”. Jezus odpowiedział mu: „Jest napisane: „Nie samym chlebem żyć będzie człowiek”.</p>
  <p>Potem diabeł wyprowadził Go wysoko, pokazał Mu w ułamku czasu wszystkie królestwa zamieszkałej ziemi i powiedział Mu: „Dam Ci wszystkie te włości i ich przepych, bo mnie się poddały i daję je, komu zechcę. Jeśli więc Ty pokłonisz się mi, wszystkie będą Twoje”. A Jezus odpowiedział mu na to: „Jest napisane: „Panu, Bogu twojemu będziesz oddawał pokłon i Jemu samemu będziesz służył”.</p>
  <p>Przywiódł Go do Jeruzalem, postawił na szczycie świątyni i rzekł Mu: „Jeżeli jesteś Synem Bożym, rzuć się stąd w dół. Jest przecież napisane: „Swoim aniołom da co do Ciebie nakaz, aby Cię strzegli”; a także: „Na rękach nosić Cię będą, abyś nie uraził swej nogi o kamień”. W odpowiedzi na to rzekł mu Jezus: „Powiedziane jest: „Nie będziesz wystawiał na próbę Pana, Boga twojego”.</p>
  <p>Gdy diabeł skończył to całe kuszenie, na jakiś czas odstąpił od Niego.</p>
</Passage>
