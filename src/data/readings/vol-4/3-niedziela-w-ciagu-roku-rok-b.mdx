---
season: 'holiday'
title: '3. Niedziela w Ciągu Roku | Rok B'
page: '14'
---

# 3. Niedziela w Ciągu Roku | Rok B

<Passage
  sigla="Jon 3, 1-5. 10"
  headline="PIERWSZE CZYTANIE"
  title="Nawrócenie Niniwitów"
  intro="Czytanie z Księgi proroka Jonasza"
  outro="Kto ma ucho, niech usłyszy, co Duch mówi Kościołowi."
>
  <p>PAN ponownie przemówił do Jonasza: „Wstań, idź do potężnego miasta Niniwy i głoś to, co ci powiedziałem”. Jonasz więc wstał i poszedł do Niniwy, jak kazał PAN.</p>
  <p>A Niniwa była ogromnym miastem; potrzeba było trzech dni, aby ją obejść. Zaczął więc Jonasz iść przez miasto. Szedł przez jeden dzień i wołał: „Jeszcze czterdzieści dni i Niniwa zostanie zburzona”.</p>
  <p>Mieszkańcy Niniwy uwierzyli Bogu i ogłosili post. Wszyscy od największego do najmniejszego nałożyli wory pokutne.</p>
  <p>Bóg zobaczył wszystko, co uczynili i jak porzucili swoje złe postępowanie. Zlitował się więc Bóg nad nimi i nie zesłał na nich nieszczęścia, które im zapowiedział.</p>
</Passage>

<ResponsorialPsalm
  sigla="Ps 25 (24), 4-5. 6-7bc. 8-9 (R.: por. 4b)"
  headline="PSALM RESPONSORYJNY"
  responsorials={[' Naucz mnie chodzić Twoimi ścieżkami.']}
>
  <p>Daj mi poznać Twoje drogi, Panie, *<br/>naucz mnie chodzić Twoimi ścieżkami.<br/>Prowadź mnie w prawdzie według Twych pouczeń, *<br/>Boże i Zbawco, w Tobie mam nadzieję.</p>
  <p>Wspomnij na swoje miłosierdzie, Panie, *<br/>na swoją miłość, która trwa od wieków.<br/>Pamiętaj o mnie w swoim miłosierdziu *<br/>ze względu na dobroć Twą, Panie.</p>
  <p>Dobry jest Pan i prawy, *<br/>dlatego wskazuje drogę grzesznikom.<br/>Pomaga pokornym czynić dobrze, *<br/>uczy pokornych dróg swoich.</p>
</ResponsorialPsalm>
<Passage
  sigla="1 Kor 7, 29-31"
  headline="DRUGIE CZYTANIE"
  title="Przemija postać tego świata"
  intro="Czytanie z Pierwszego listu świętego Pawła Apostoła do Koryntian"
  outro="Kto ma ucho, niech usłyszy, co Duch mówi Kościołowi."
>
  <p>A tak mówię, siostry i bracia: czas jest ograniczony.</p>
  <p>Odtąd niech nawet mający żony żyją jak nie mający, a płaczący - jak nie płaczący, a cieszący się - jak nie cieszący się, a kupujący - jak nie nabywający, a używający tego świata - jak nie korzystający z niego; przemija bowiem forma tego świata.</p>
</Passage>
<Passage
  sigla="Mk 1, 15"
  headline="AKLAMACJA"
  acclamation="Aklamacja: Alleluja, alleluja, alleluja."
>
  {`Bliskie jest królestwo Boże.
Nawracajcie się i wierzcie w Ewangelię.`}
</Passage>
<Passage
  sigla="Mk 1, 14-20"
  headline="EWANGELIA"
  title="Nawracajcie się i wierzcie w Ewangelię"
  intro=" Słowa Ewangelii według świętego Marka"
  outro="Oto słowo Pańskie"
>
  <p>A kiedy Jan został wydany, Jezus udał się do Galilei, występując jako herold ewangelii Boga. Mówił: „Czas się wypełnił. Już blisko jest królestwo Boże. Nawracajcie się i wierzcie tej radosnej nowinie”.</p>
  <p>Idąc nad Jeziorem Galilejskim, zobaczył Szymona i Andrzeja, Szymonowego brata, zarzucających sieci na jeziorze. Byli bowiem rybakami. Jezus powiedział do nich: „Chodźcie ze mną, a sprawię, że staniecie się rybakami łowiącymi ludzi”. Z miejsca zostawili sieci i udali się za Nim.</p>
  <p>Gdy poszedł trochę dalej, zobaczył Jakuba, [syna] Zebedeusza, i jego brata, Jana. Oporządzali sieci w łodzi. Od razu ich wezwał. Oni więc zostawili w łodzi swojego ojca, Zebedeusza, razem z najętymi robotnikami i poszli z Nim.</p>
</Passage>
