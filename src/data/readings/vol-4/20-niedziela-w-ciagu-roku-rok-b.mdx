---
season: 'ordinary'
title: '20. Niedziela w Ciągu Roku | Rok B'
page: '70'
---

# 20. Niedziela w Ciągu Roku | Rok B

<Passage
  sigla="Prz 9, 1-6"
  headline="PIERWSZE CZYTANIE"
  title="Chleb i wino na uczcie Mądrości"
  intro="Czytanie z Księgi Przysłów"
  outro="Kto ma ucho, niech usłyszy, co Duch mówi Kościołowi."
>
  <p>Mądrość zbudowała sobie dom, postawiła w nim siedem kolumn. Przygotowała mięso, zmieszała wino i zastawiła stół. Rozesłała swoje służące i wołała z najwyższych pagórków miasta: „Kto niedoświadczony, niech przyjdzie!”.</p>
  <p>A do nierozumnych mówiła: „Przyjdźcie, jedzcie mój pokarm, pijcie wino, które przygotowałam. Porzućcie brak doświadczenia, abyście żyć mogli, wejdźcie na drogę umiejętności!”.</p>
</Passage>

<ResponsorialPsalm
  sigla="Ps 34 (33), 2-3. 10-11. 12-13. 14-15 (R.: por. 9a)"
  headline="PSALM RESPONSORYJNY"
  responsorials={[' Wszyscy zobaczcie, jak nasz Pan jest dobry.']}
>
  <p>Będę błogosławił Pana po wieczne czasy, *<br/>Jego chwała będzie zawsze na moich ustach.<br/>Dusza moja chlubi się Panem, *<br/>niech słyszą to pokorni i niech się weselą.</p>
  <p>Bójcie się Pana, wszyscy Jego święci, *<br/>ci, co się Jego boją, nie zaznają biedy.<br/>Bogacze zubożeli i zaznali głodu, *<br/>szukającym Pana niczego nie zabraknie.</p>
  <p>Zbliżcie się, synowie, posłuchajcie, co mówię, *<br/>będę was uczył bojaźni Pańskiej.<br/>Kim jest ten człowiek, co pożąda życia *<br/>i długich dni pragnie, by się nimi cieszyć?</p>
  <p>Powściągnij swój język od złego, *<br/>a wargi swoje od kłamstwa.<br/>Od zła się odwróć, czyń dobrze, *<br/>szukaj pokoju i dąż do niego.</p>
</ResponsorialPsalm>
<Passage
  sigla="Ef 5, 15-20"
  headline="DRUGIE CZYTANIE"
  title="Napełniajcie się Duchem"
  intro="Czytanie z Listu świętego Pawła Apostoła do Efezjan"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Pilnie zatem uważajcie, jak postępujecie, czy rzeczywiście nie jak niemądrzy, lecz jak mądrzy. Korzystajcie z danego czasu, bo dni są złe. Dlatego nie bądźcie bezmyślni, lecz świadomi tego, co jest wolą Pana.</p>
  <p>Nie upijajcie się winem, bo w nim rozwiązłość, lecz syćcie się Duchem, rozmawiając z sobą w psalmach, hymnach i pieśniach niosących Ducha, śpiewając i grając swoim sercem Panu, nieustannie dziękując za wszystko Bogu i Ojcu w imię Pana naszego, Jezusa Chrystusa.</p>
</Passage>
<Passage
  sigla="J 6, 56"
  headline="AKLAMACJA"
  acclamation="Alleluja, alleluja, alleluja."
>
  {`Kto spożywa moje Ciało i Krew moją pije,
trwa we Mnie, a Ja w nim.`}
</Passage>
<Passage
  sigla="J 6, 51-58"
  headline="EWANGELIA"
  title="Chleb żywy, który zstąpił z nieba"
  intro=" Słowa Ewangelii według świętego Jana"
  outro="Oto słowo Pańskie"
>
  <p>„Ja jestem chlebem żywym, który z nieba zstąpił. Jeśli ktoś będzie z tego chleba spożywał, na wieki żyć będzie. Chlebem, który ja dam, jest moje ciało na życie świata”.</p>
  <p>Judejczycy rozprawiali między sobą, mówiąc: „Jak On może nam dać swoje ciało do zjedzenia!?”</p>
  <p>Jezus zatem im rzekł:</p>
  <p>„O tak, oświadczam wam: jeśli nie będziecie spożywać ciała Syna Człowieczego i Jego krwi pić nie będziecie, nie będziecie mieć życia w sobie. Kto spożywa moje ciało i moją krew pije, ma życie wieczne i ja go wskrzeszę w dniu ostatnim.</p>
  <p>Bo moje ciało jest prawdziwym pokarmem, a krew moja jest prawdziwym napojem. Kto spożywa moje ciało i moją krew pije, we mnie mieszka, a ja w nim. Jak mnie posłał Ojciec, który żyje, a i ja żyję dzięki Ojcu, tak i ten, kto mnie spożywa, będzie żył dzięki mnie.</p>
  <p>To jest chleb, który z nieba zstąpił. Nie jak jedli ojcowie, a poumierali. Kto ten chleb spożywa, będzie żył na wieki”.</p>
</Passage>
