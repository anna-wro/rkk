---
season: 'ordinary'
title: '18. Niedziela w Ciągu Roku | Rok B'
page: '61'
---

# 18. Niedziela w Ciągu Roku | Rok B

<Passage
  sigla="Wj 16, 2-4. 12-15"
  headline="PIERWSZE CZYTANIE"
  title="Bóg daje cudowny pokarm"
  intro="Czytanie z Księgi Wyjścia"
  outro="Kto ma ucho, niech usłyszy, co Duch mówi Kościołowi."
>
  <p>Cała społeczność Izraela szemrała na pustyni przeciwko Mojżeszowi i Aaronowi. Izraelici narzekali: „Oby dane nam było umrzeć, zgodnie ze zrządzeniem PANA, w Egipcie, siedząc nad garnkiem mięsa, jedząc chleb do sytości! Wy zaś wywiedliście nas na pustkowie, by całe to zgromadzenie zamorzyć głodem”.</p>
  <p>Wówczas PAN rzekł do Mojżesza: „Oto Ja spuszczę na was chleb z nieba, jak deszcz. Każdego dnia lud wyjdzie, aby zebrać, ile mu potrzeba na dany dzień. Wystawię go na próbę, by przekonać się, czy będzie postępował według mojego prawa, czy też nie.</p>
  <p>Usłyszałem narzekanie Izraelitów. Ogłoś im: „O zmierzchu będziecie jeść mięso, a rankiem nasycicie się chlebem. Przekonacie się, że Ja jestem PANEM”.</p>
  <p>I rzeczywiście, pod wieczór nadleciały stada przepiórek i pokryły obozowisko, a o świcie gęsta mgła osiadającej rosy okryła obóz. Gdy mgły się uniosły, na powierzchni pustyni leżały drobne, okrągłe ziarenka, podobne do szronu. Gdy Izraelici to zobaczyli, mówili jeden do drugiego: „Man hu”, gdyż nie wiedzieli, cóż to takiego.</p>
  <p>Mojżesz powiedział do nich: „To jest właśnie chleb, który PAN daje wam jako pożywienie”.</p>
</Passage>

<ResponsorialPsalm
  sigla="Ps 78 (77), 3 i 4bc. 23-24. 25 i 54 (R.: por. 24b)"
  headline="PSALM RESPONSORYJNY"
  responsorials={[' Pokarmem z nieba Pan swój lud obdarzył.']}
>
  <p>Co usłyszeliśmy i cośmy poznali, *<br/>i co nam opowiedzieli nasi ojcowie,<br/>opowiemy przyszłemu pokoleniu, *<br/>chwałę Pana i Jego potęgę.</p>
  <p>Pan Bóg z góry wydał rozkaz chmurom *<br/>i bramy nieba otworzył.<br/>Jak deszcz spuścił mannę do jedzenia, *<br/>podarował im chleb niebieski.</p>
  <p>Spożywał człowiek chleb aniołów, *<br/>zesłał im jadła do syta.<br/>Wprowadził ich do ziemi swej świętej, *<br/>na górę, którą zdobyła Jego prawica.</p>
</ResponsorialPsalm>
<Passage
  sigla="Ef 4, 17. 20-24"
  headline="DRUGIE CZYTANIE"
  title="Przyoblec człowieka nowego"
  intro="Czytanie z Listu świętego Pawła Apostoła do Efezjan"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Tak zatem mówię i wzywam w Panu: już dłużej nie powinniście postępować tak, jak postępują poganie za swoim bezbożnym myśleniem.</p>
  <p>Wy natomiast nie tak nauczyliście się od Chrystusa, jeśli rzeczywiście Go usłyszeliście i jeśli odpowiednio do prawdy, która jest w Jezusie, przyjęliście od Niego to pouczenie, że macie odrzucić starego co do wcześniejszego sposobu postępowania człowieka, niszczącego siebie przez pójście za oszukańczymi żądzami, że macie się odnawiać tchnieniem waszej myśli i odziać się nowym człowiekiem, stworzonym według myśli Boga w sprawiedliwości i świętości, które z prawdy się wywodzą.</p>
</Passage>
<Passage
  sigla="Mt 4, 4b"
  headline="AKLAMACJA"
  acclamation="Alleluja, alleluja, alleluja."
>
  {`Nie samym chlebem żyje człowiek,
lecz każdym słowem, które pochodzi z ust Bożych.`}
</Passage>
<Passage
  sigla="J 6, 24-35"
  headline="EWANGELIA"
  title="Kto przychodzi do Chrystusa, nie będzie łaknął"
  intro=" Słowa Ewangelii według świętego Jana"
  outro="Oto słowo Pańskie"
>
  <p>Gdy jednak ludzie zobaczyli, że Jezusa tam nie ma ani Jego uczniów, wsiedli do łodzi i popłynęli do Kafarnaum, by szukać Jezusa. Kiedy Go tam znaleźli, po drugiej stronie jeziora, zapytali Go: „Rabbi, kiedy tu przybyłeś?”</p>
  <p>Jezus odpowiadając rzekł im: „O tak, mówię wam: szukacie mnie nie dlatego, że zobaczyliście znaki, lecz że tymi chlebami najedliście się do syta. Zajmujcie się nie tym pokarmem, który marnieje, lecz pokarmem, który pozostaje na życie wieczne. Da go wam Syn Człowieczy, którego Ojciec, Bóg, oznaczył swoją pieczęcią”.</p>
  <p>Odezwali się wtedy do Niego: „Co mamy czynić, aby spełniać dzieła Boże?”</p>
  <p>Jezus odpowiadając rzekł im: „Na tym polega dzieło Boże, abyście wierzyli w Tego, którego On posłał”.</p>
  <p>Powiedzieli Mu: „Jaki Ty znak uczynisz, abyśmy zobaczyli i uwierzyli ci? Co zrobisz? Nasi ojcowie jedli mannę na pustyni, jak jest napisane: „Chleb z nieba im dałeś, aby się najedli”.</p>
  <p>Na to Jezus im rzekł: „O tak, oświadczam wam: nie Mojżesz dał wam ten chleb z nieba. Prawdziwy chleb z nieba daje wam mój Ojciec. Bo chleb od Boga zstępuje z nieba i daje światu życie”.</p>
  <p>Odezwali się na to do Niego: „Panie, zawsze dawaj nam tego chleba”.</p>
  <p>Jezus im rzekł: „Ja jestem chlebem życia. Kto do mnie przychodzi, nie będzie głodny, a kto wierzy we mnie, nigdy nie będzie odczuwał pragnienia”.</p>
</Passage>
