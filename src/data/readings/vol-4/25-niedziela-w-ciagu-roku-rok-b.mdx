---
season: 'holiday'
title: '25. Niedziela w Ciągu Roku | Rok B'
page: '86'
---

# 25. Niedziela w Ciągu Roku | Rok B

<Passage
  sigla="Mdr 2, 12. 17-20"
  headline="PIERWSZE CZYTANIE"
  title="Jeśli sprawiedliwy jest synem Bożym, Bóg ujmie się za nim"
  intro="Czytanie z Księgi Mądrości"
  outro="Kto ma ucho, niech usłyszy, co Duch mówi Kościołowi."
>
  <p>„Podstępem pozbądźmy się uczciwego, bo nam przeszkadza, utrudnia nam życie, zarzuca niewierność względem Prawa, wypomina nam złe wychowanie. Zobaczmy, czy ma rację, sprawdźmy, jak się zachowa wobec śmierci.</p>
  <p>Jeśli człowiek uczciwy jest synem Boga - On go uratuje, ocali go od nieprzyjaciół. Wypróbujmy go zniewagami i poddajmy torturom, by się przekonać o jego męstwie, wybadajmy jego cierpliwość. Skażmy go na śmierć haniebną, bo jak sam zapewnia, będzie ocalony”.</p>
</Passage>

<ResponsorialPsalm
  sigla="Ps 54 (53), 3-4. 5. 6 i 8 (R.: por. 6b)"
  headline="PSALM RESPONSORYJNY"
  responsorials={[' Pan podtrzymuje całe moje życie.']}
>
  <p>Wybaw mnie, Boże, w imię swoje, *<br/>mocą swoją broń mojej sprawy.<br/>Boże, wysłuchaj mojej modlitwy, *<br/>nakłoń ucha na słowo ust moich.</p>
  <p>Bo powstają przeciwko mnie pyszni, *<br/>gwałtownicy czyhają na me życie,<br/>nie mają oni Boga *<br/>przed swymi oczyma.</p>
  <p>Oto mi Bóg dopomaga, *<br/>Pan podtrzymuje me życie.<br/>Będę Ci chętnie składać ofiarę *<br/>i sławić Twe dobre imię.</p>
</ResponsorialPsalm>
<Passage
  sigla="Jk 3, 16-4, 3"
  headline="DRUGIE CZYTANIE"
  title="Źródłem niepokojów jest nieład wewnętrzny"
  intro="Czytanie z Listu świętego Jakuba Apostoła"
  outro="Kto ma ucho, niech usłyszy, co Duch mówi Kościołowi."
>
  <p>Najmilsi:</p>
  <p>Gdzie bowiem zawiść i podstęp, tam nieład i wszelkiego rodzaju zły czyn. Mądrość z góry natomiast jest przede wszystkim prawa, a nadto nastawiona pokojowo, uczciwa, łagodna, pełna miłosierdzia i dobrych owoców, niechętna do osądzania, nieobłudna. Owoc sprawiedliwości jest siany z pokojem w tych, którzy wprowadzają pokój.</p>
  <p>Skąd wojny i skąd kłótnie między wami? Czy nie stąd: z żądz waszych, które walczą w was? Pożądacie, a nie macie; zabijacie i zazdrośnie ubiegacie się, a nie możecie osiągnąć; kłócicie się i bijecie; nie macie, bo się nie modlicie; modlicie się, a nie otrzymujecie, bo źle się modlicie: jedynie o to, żeby wydawać na swoje rozkosze.</p>
</Passage>
<Passage
  sigla="2 Tes 2, 14"
  headline="AKLAMACJA"
  acclamation="Alleluja, alleluja, alleluja."
>
  {`Bóg wezwał nas przez Ewangelię,
abyśmy dostąpili chwały naszego Pana Jezusa Chrystusa.`}
</Passage>
<Passage
  sigla="Mk 9, 30-37"
  headline="EWANGELIA"
  title="Jeśli kto chce być pierwszym, niech będzie ostatnim ze wszystkich"
  intro=" Słowa Ewangelii według świętego Marka"
  outro="Oto słowo Pańskie"
>
  <p>Odeszli stamtąd i podążali przez Galileę. Nie chciał, by ktoś o tym wiedział, bo swoich uczniów uczył. Mówił im: „Syn Człowieczy oddaje się w ręce ludzi. Oni zabiją Go, ale zabity po trzech dniach zmartwychwstanie”. Oni nie rozumieli tej wypowiedzi, lecz bali się Go zapytać.</p>
  <p>Przyszli do Kafarnaum. Kiedy był w domu, pytał ich: „O czym w drodze rozprawialiście?” Oni milczeli, bo w drodze posprzeczali się, który większy.</p>
  <p>Wtedy usiadł, przywołał Dwunastu i rzekł im: „Jeżeli któryś chce być pierwszy, będzie ostatni wśród wszystkich i sługą wszystkich”.</p>
  <p>Potem wziął dziecko, postawił je przed nimi, objął je ramieniem i rzekł im: „Kto przyjmie jedno z takich dzieci ze względu na moje imię, mnie przyjmuje; a kto mnie przyjmie, nie mnie przyjmuje, lecz Tego, który mnie posłał”.</p>
</Passage>
