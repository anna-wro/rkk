---
season: 'ordinary'
title: '12. Niedziela w Ciągu Roku | Rok B'
page: '42'
---

# 12. Niedziela w Ciągu Roku | Rok B

<Passage
  sigla="Hi 38, 1. 8-11"
  headline="PIERWSZE CZYTANIE"
  title="Bóg jest władcą morza"
  intro="Czytanie z Księgi Hioba"
  outro="Kto ma ucho, niech usłyszy, co Duch mówi Kościołowi."
>
  <p>PAN odezwał się do Hioba wśród burzy. Powiedział: „Kto zamknął podwójną bramą morze, gdy wzburzone wyszło z łona? Ja utworzyłem obłoki jako jego ubranie i ciemne chmury jako jego pieluszki; wytyczyłem mu granice, założyłem zasuwy i podwójną bramę, mówiąc: Dotąd możesz dojść, nie dalej, tu załamie się wyniosłość fal twoich”.</p>
</Passage>

<ResponsorialPsalm
  sigla="Ps 107 (106), 23-24. 26-26. 28-29. 30-31 (R.: por. 1)"
  headline="PSALM RESPONSORYJNY"
  responsorials={[' Chwalmy na wieki miłosierdzie Pana.']}
>
  <p>Ci, którzy statkami ruszyli na morze, *<br/>by handlować na wodach ogromnych,<br/>widzieli dzieła Pana *<br/>i Jego cuda wśród głębin.</p>
  <p>Rzekł i zerwał się wicher *<br/>burzliwie piętrząc fale.<br/>Wznosili się pod niebo, zapadali w otchłań, *<br/>ich dusza truchlała w nieszczęściu.</p>
  <p>Wołali w niedoli do Pana, *<br/>a On ich uwolnił od trwogi.<br/>Zamienił burzę na powiew łagodny, *<br/>umilkły morskie fale.</p>
  <p>Radowali się w ciszy, która nastała, *<br/>przywiódł ich do upragnionej przystani.<br/>Niechaj dziękują Panu za Jego miłosierdzie, *<br/>za Jego cuda wobec synów ludzkich.</p>
</ResponsorialPsalm>
<Passage
  sigla="2 Kor 5, 14-17"
  headline="DRUGIE CZYTANIE"
  title="Wszystko stało się nowe"
  intro="Czytanie z Drugiego listu świętego Pawła Apostoła do Koryntian"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Jednak miłość Chrystusa ponagla nas, bo uznaliśmy, że skoro Jeden umarł za wszystkich, to wszyscy umarli. A za wszystkich umarł, aby ci, co żyją, już nie dla siebie żyli, lecz dla Tego, który za nich umarł i zmartwychwstał.</p>
  <p>My zatem od teraz już nikogo nie poznajemy cieleśnie. A jeśli nawet poznaliśmy Chrystusa cieleśnie, to teraz już tak nie poznajemy. Tak więc kto w Chrystusie, ten nowym stworzeniem. Dawne przeminęło, nastało nowe.</p>
</Passage>
<Passage
  sigla="Łk 7, 16"
  headline="AKLAMACJA"
  acclamation="Alleluja, alleluja, alleluja."
>
  {`Wielki prorok powstał między nami
i Bóg nawiedził lud swój.`}
</Passage>
<Passage
  sigla="Mk 4, 35-41"
  headline="EWANGELIA"
  title="Uciszenie burzy na jeziorze"
  intro=" Słowa Ewangelii według świętego Marka"
  outro="Oto słowo Pańskie"
>
  <p>Tamtego dnia późnym popołudniem powiedział do nich: „Przeprawmy się na drugi brzeg”. Zostawili tłum i zabrali Go, tak jak był w łodzi. Były z Nim także inne łodzie.</p>
  <p>Zerwała się wtedy gwałtowna wichura i fale wlewały się do łodzi, tak że łódź już się napełniała. On tymczasem spał na rufie, oparty na wezgłowiu. Budzą Go więc i wołają do Niego: „Nauczycielu, obojętne Ci to, że giniemy?” Wtedy On wstał, skarcił wicher, a jezioru rozkazał: „Zamilknij, bądź cicho”. Uspokoił się wicher. Zrobiło się bardzo cicho.</p>
  <p>Do nich natomiast powiedział: „Dlaczego tak bojaźliwi jesteście? Nadal brakuje wam wiary?” Bo przerazili się bardzo i mówili jeden do drugiego: „Kimże On jest, że nawet wicher i jezioro są Mu posłuszne!?”</p>
</Passage>
