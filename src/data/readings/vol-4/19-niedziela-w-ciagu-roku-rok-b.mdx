---
season: 'ordinary'
title: '19. Niedziela w Ciągu Roku | Rok B'
page: '65'
---

# 19. Niedziela w Ciągu Roku | Rok B

<Passage
  sigla="1 Krl 19, 4-8"
  headline="PIERWSZE CZYTANIE"
  title="Cudowny pokarm przywraca siły Eliaszowi"
  intro="Czytanie z Pierwszej Księgi Królewskiej"
  outro="Kto ma ucho, niech usłyszy, co Duch mówi Kościołowi."
>
  <p>Eliasz udał się na pustynię na odległość jednego dnia drogi. Usiadł pod jednym z janowców, prosząc o śmierć: „PANIE, mam już dość wszystkiego, zabierz moje życie, bo nie jestem lepszy od moich przodków”. Potem położył się pod krzewem i zasnął.</p>
  <p>A wtedy anioł trącił go i powiedział: „Wstań i jedz”. Eliasz się rozejrzał i zobaczył przy swojej głowie placek i dzban wody. Posilił się więc, napił się i znowu się położył.</p>
  <p>Anioł PANA wrócił i drugi raz go trącił, mówiąc: „Wstań i najedz się, gdyż czeka cię długa droga!”. Wstał więc, zjadł i napił się, a potem umocniony tym posiłkiem, szedł przez czterdzieści dni i czterdzieści nocy aż do Bożej góry Horeb.</p>
</Passage>

<ResponsorialPsalm
  sigla="Ps 34 (33), 2-3. 4-5. 6-7. 8-9 (R.: por. 9a)"
  headline="PSALM RESPONSORYJNY"
  responsorials={[' Wszyscy zobaczcie, jak nasz Pan jest dobry.']}
>
  <p>Będę błogosławił Pana po wieczne czasy, *<br/>Jego chwała będzie zawsze na moich ustach.<br/>Dusza moja chlubi się Panem, *<br/>niech słyszą to pokorni i niech się weselą.</p>
  <p>Wysławiajcie razem ze mną Pana, *<br/>wspólnie wywyższajmy Jego imię.<br/>Szukałem pomocy u Pana, a On mnie wysłuchał *<br/>i wyzwolił od wszelkiej trwogi.</p>
  <p>Spójrzcie na Niego, a rozpromienicie się radością, *<br/>oblicza wasze nie zapłoną wstydem.<br/>Oto zawołał biedak i Pan go usłyszał, *<br/>i uwolnił od wszelkiego ucisku.</p>
  <p>Anioł Pański otacza szańcem bogobojnych, *<br/>aby ich ocalić.<br/>Skosztujcie i zobaczcie, jak Pan jest dobry, *<br/>szczęśliwy człowiek, który znajduje w Nim ucieczkę.</p>
</ResponsorialPsalm>
<Passage
  sigla="Pwt 10, 12-22"
  headline="PIERWSZE CZYTANIE"
  title="Obowiązki wobec Boga"
  intro="Czytanie z księgi Powtórzonego Prawa"
  outro="Kto ma ucho, niech usłyszy, co Duch mówi Kościołowi."
>
  <p>„Izraelu! Oto czego teraz żąda od ciebie PAN, twój Bóg - jedynie tego, żebyś bał się PANA, twojego Boga, szedł drogą, którą On nakazał ci iść, kochał Go i służył PANU, twojemu Bogu, z całego serca i z całej duszy; żebyś zachowywał przykazania PANA i Jego ustawy, które ci dziś nakazuję dla twojego dobra.</p>
  <p>Przecież do PANA, twojego Boga, należy niebo i niebiosa najwyższe, ziemia i wszystko, co jest na niej. PAN jednak wybrał tylko twoich przodków, bo ich ukochał. Później spośród wszystkich narodów wybrał ich potomstwo, czyli was, jak to jest dzisiaj.</p>
  <p>Obrzezajcie więc wasze serca z ich nieczystości i nie bądźcie już ludem o twardym karku, bo PAN, wasz Bóg, jest Bogiem nad bogami i PANEM nad panami. On jest Bogiem wielkim, potężnym i groźnym. Nie jest stronniczy ani przekupny. On broni sierot i wdów, kocha cudzoziemca, dając mu chleb i odzienie. I wy kochajcie cudzoziemca, bo sami byliście cudzoziemcami w ziemi egipskiej.</p>
  <p>Powinieneś bać się PANA, twojego Boga, Jemu służyć, przylgnąć do Niego i na Jego imię przysięgać. On jest twoją chwałą i twoim Bogiem, który na twoich oczach czynił rzeczy wielkie i budzące grozę. Gdy twoi przodkowie przybyli do Egiptu, było ich siedemdziesięciu. Teraz zaś PAN, twój Bóg, uczynił cię ludem licznym jak gwiazdy na niebie”.</p>
</Passage>

<ResponsorialPsalm
  sigla="Ps 147B, 12-13. 14-15. 19-20 (R.: por. 12a)"
  headline="PSALM RESPONSORYJNY"
  responsorials={[' Kościele święty, chwal swojego Pana.']}
>
  <p>Chwal, Jeruzalem, Pana *<br/>wysławiaj twego Boga, Syjonie.<br/>Umacnia bowiem zawory bram twoich *<br/>i błogosławi synom twoim w tobie.</p>
  <p>Zapewnia pokój twoim granicom *<br/>i wyborną pszenicą hojnie ciebie darzy.<br/>Śle swe polecenia na krańce ziemi, *<br/>a szybko mknie Jego słowo.</p>
  <p>Oznajmił swoje słowo Jakubowi, *<br/>Izraelowi ustawy swe i wyroki.<br/>Nie uczynił tego dla innych narodów. *<br/>Nie oznajmił im swoich wyroków.</p>
</ResponsorialPsalm>
<Passage
  sigla="Ef 4, 30-5, 2"
  headline="DRUGIE CZYTANIE"
  title="Naśladować Boga, który objawił swoją miłość w Chrystusie"
  intro="Czytanie z Listu świętego Pawła Apostoła do Efezjan"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Nie pobudzajcie do gniewu świętego Ducha Boga, którym zostaliście opieczętowani na dzień wyzwolenia.</p>
  <p>Jakakolwiek mściwość, czy oburzenie, czy gniew, czy wymyślanie, czy zniesławianie niech odrzucone od was będzie, a także cokolwiek złe. Bądźcie wzajemnie dla siebie dobrzy, serdeczni, przebaczający, jak właśnie Bóg wam przebaczył w Chrystusie.</p>
  <p>Bądźcie naśladowcami Boga jak dzieci umiłowane i postępujcie według miłości, tak jak i Chrystus umiłował nas i siebie za nas wydał na ofiarę i dar w miłej wonności dla Boga.</p>
</Passage>
<Passage
  sigla="J 6, 51"
  headline="AKLAMACJA"
  acclamation="Alleluja, alleluja, alleluja."
>
  {`Ja jestem chlebem żywym, który zstąpił z nieba.
Jeśli kto spożywa ten chleb, będzie żył na wieki.`}
</Passage>
<Passage
  sigla="J 6, 41-51"
  headline="EWANGELIA"
  title="Chleb żywy, który zstąpił z nieba"
  intro=" Słowa Ewangelii według świętego Jana"
  outro="Oto słowo Pańskie"
>
  <p>Szemrali jednak Judejczycy na Niego, że powiedział: „Ja jestem chlebem, który zstąpił z nieba”. Mówili: „Czyż On nie jest Jezusem, synem Józefa, którego ojca i matkę my znamy? Jakże On tu teraz może mówić: „Z nieba zstąpiłem?”</p>
  <p>Jezus wyjaśniając rzekł im: „Nie szemrajcie tam między sobą. Nikt nie jest zdolny przyjść do mnie, jeśli go nie przyciągnie Ojciec, który mnie posłał; ja wskrzeszę go w dniu ostatnim. U Proroków jest napisane: „I wszyscy zostaną pouczeni przez Boga”. Ktokolwiek usłyszał od Ojca i przyjął naukę, przychodzi do mnie. Nie znaczy to, że ktokolwiek zobaczył Ojca poza Tym, który jest od Boga - On Ojca zobaczył. O tak, zapewniam was: kto wierzy, ma życie wieczne.</p>
  <p>Ja jestem chlebem życia. Wasi ojcowie mannę jedli na pustyni, a poumierali; tutaj jest chleb, który z nieba zstępuje, aby nikt, kto z niego spożywa, nie umarł.</p>
  <p>Ja jestem chlebem żywym, który z nieba zstąpił. Jeśli ktoś będzie z tego chleba spożywał, na wieki żyć będzie. Chlebem, który ja dam, jest moje ciało na życie świata”.</p>
</Passage>
