---
season: 'ordinary'
title: '10. Niedziela w Ciągu Roku | Rok B'
page: '35'
---

# 10. Niedziela w Ciągu Roku | Rok B

<Passage
  sigla="Rdz 3, 9-15"
  headline="PIERWSZE CZYTANIE"
  title="Obietnica odkupienia"
  intro="Czytanie z Księgi Rodzaju"
  outro="Kto ma ucho, niech usłyszy, co Duch mówi Kościołowi."
>
  <p>Zawołał więc PAN Bóg mężczyznę i spytał: „Gdzie jesteś?”.</p>
  <p>On odrzekł: „Słyszałem Twój głos w ogrodzie, zląkłem się, gdyż jestem nagi, i ukryłem się”.</p>
  <p>Bóg zapytał: „Kto ci powiedział, że jesteś nagi? Czy zjadłeś z drzewa, z którego zakazałem ci jeść?”.</p>
  <p>Odpowiedział mężczyzna: „Kobieta, którą postawiłeś przy mnie, dała mi owoc z drzewa i zjadłem”.</p>
  <p>PAN Bóg zapytał kobietę: „Dlaczego to uczyniłaś?”.</p>
  <p>Kobieta odpowiedziała: „Wąż mnie skusił i zjadłam”.</p>
  <p>Wówczas PAN Bóg rzekł do węża: „Ponieważ to uczyniłeś, bądź przeklęty wśród bydła i polnych zwierząt. Na brzuchu będziesz pełzać i proch będziesz jeść przez wszystkie dni swego życia. Wprowadzam nieprzyjaźń między tobą a kobietą, między twoim potomstwem a jej potomstwem. Ono zdepcze ci głowę, a ty zranisz mu piętę”.</p>
</Passage>

<ResponsorialPsalm
  sigla="Ps 130 (129), 1-2. 3-4. 5-7a. 7bc-8 (R.: por. 7)"
  headline="PSALM RESPONSORYJNY"
  responsorials={[' U Pana łaska oraz odkupienie.']}
>
  <p>Z głębokości wołam do Ciebie, Panie, *<br/>Panie, wysłuchaj głosu mego.<br/>Nachyl Twe ucho *<br/>na głos mojego błagania.</p>
  <p>Jeśli zachowasz pamięć o grzechu, Panie, *<br/>Panie, któż się ostoi?<br/>Ale Ty udzielasz przebaczenia, *<br/>aby ze czcią Ci służono.</p>
  <p>Pokładam nadzieję w Panu, †<br/>dusza moja pokłada nadzieję w Jego słowie, *<br/>dusza moja oczekuje Pana.<br/>Bardziej niż strażnicy poranka, *<br/>niech Izrael wygląda Pana.</p>
  <p>U Pana jest bowiem łaska, *<br/>u Niego obfite odkupienie.<br/>On odkupi Izraela *<br/>ze wszystkich jego grzechów.</p>
</ResponsorialPsalm>
<Passage
  sigla="2 Kor 4, 13-5, 1"
  headline="DRUGIE CZYTANIE"
  title="Nadzieja apostolskiego życia"
  intro="Czytanie z Drugiego listu świętego Pawła Apostoła do Koryntian"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>A ponieważ mamy tego samego ducha wiary, to zgodnie z zapisanym zdaniem: „Uwierzyłem, dlatego przemówiłem”, również my wierzymy i dlatego dalej przemawiamy, wiedząc, że Ten, który wskrzesił Pana Jezusa, wskrzesi i nas razem z Jezusem i umieści z wami. Bo to wszystko ze względu na was, aby pomnażająca się wśród wielu łaska owocowała obficie dziękczynieniem na chwałę Boga.</p>
  <p>Dlatego nie zniechęcamy się, bo przecież choć zniszczeniu ulega nasz człowiek zewnętrzny, to ten wewnętrzny odnawia się każdego dnia. I to trochę naszej chwilowej udręki przygotowuje nam w coraz większym nadmiarze wieczny ogrom chwały. Tak że my nie patrzymy na to, co teraz widzialne, lecz na niewidzialne. Co bowiem teraz widzialne - chwilowe, a co niewidzialne - wieczne.</p>
  <p>Bo my wiemy, że gdy ten namiot naszego ziemskiego zamieszkiwania zostanie zwinięty, otrzymamy dom od Boga, wieczne mieszkanie w niebie, nie ręką zbudowane.</p>
</Passage>
<Passage
  sigla="J 12, 31b-32"
  headline="AKLAMACJA"
  acclamation="Alleluja, alleluja, alleluja."
>
  {`Teraz władca tego świata zostanie precz wyrzucony,
a Ja, gdy zostanę nad ziemię wywyższony,
przyciągnę wszystkich do siebie.`}
</Passage>
<Passage
  sigla="Mk 3, 20-35"
  headline="EWANGELIA"
  title="Szatan został pokonany"
  intro=" Słowa Ewangelii według świętego Marka"
  outro="Oto słowo Pańskie"
>
  <p>Przyszedł do domu. Wtedy znowu zebrał się tłum, tak że oni nawet trochę chleba zjeść nie mogli. Kiedy Jego bliscy dowiedzieli się, przyszli, aby Go zatrzymać. Mówiono bowiem, że odszedł od zmysłów.</p>
  <p>A uczeni w Piśmie, którzy przybyli z Jerozolimy, mówili, że ma Belzebuba i że demony usuwa za sprawą tego przywódcy demonów.</p>
  <p>Przywołał ich i wyjaśniał im w przypowieściach: „Jak może szatan usuwać szatana? Jeśli jakieś królestwo dopuści do rozłamu w sobie, nie zdoła się ostać takie królestwo; i jeśli dom jakiś dopuści do rozłamu w sobie, ów dom nie zdoła się ostać. I jeżeli szatan wystąpiłby przeciw sobie i dopuściłby do rozłamu w sobie, nie zdołałby się ostać. Koniec z nim! Przecież nikt nie może wtargnąć do domu kogoś mocnego i zagarnąć mu jego rzeczy, jeśli najpierw tego mocnego nie zwiąże. Wtedy dopiero ograbi mu jego dom.</p>
  <p>Oświadczam wam: wszystkie grzechy i bluźnierstwa, jak wiele by ich synowie ludzcy popełnili, będą im odpuszczone; kto by natomiast popełnił bluźnierstwo przeciwko Duchowi Świętemu, nigdy nie otrzyma odpuszczenia, lecz winien jest grzechu wiecznego”. To dlatego, że mówili: „Ma nieczystego ducha”.</p>
  <p>Przyszła Jego matka i Jego bracia i zatrzymawszy się na zewnątrz, posłali do Niego, aby Go przywołać. A przy Nim siedziała wielka gromada. Powiedzieli Mu: „Oto Twoja matka, Twoi bracia i Twoje siostry czekają na Ciebie na zewnątrz”.</p>
  <p>On w odpowiedzi rzekł im: „Kto jest moją matką i moimi braćmi?” Spojrzawszy po siedzących wokół siebie powiedział: „Oto moja matka i moi bracia. Kto spełni wolę Boga, ten będzie moim bratem, i siostrą, i matką”.</p>
</Passage>
