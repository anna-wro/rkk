---
season: 'holiday'
title: '23. Niedziela w Ciągu Roku | Rok B'
page: '80'
---

# 23. Niedziela w Ciągu Roku | Rok B

<Passage
  sigla="Iz 35, 4-7a"
  headline="PIERWSZE CZYTANIE"
  title="Przejrzą oczy niewidomych i uszy głuchych się otworzą"
  intro="Czytanie z Księgi proroka Izajasza"
  outro="Kto ma ucho, niech usłyszy, co Duch mówi Kościołowi."
>
  <p>Mówcie małodusznym: „Bądźcie mężni! Nie bójcie się! Oto wasz Bóg! Nadchodzi odpłata, Boża nagroda. On sam przybędzie i was wybawi”.</p>
  <p>Wtedy przejrzą oczy niewidomych, otworzą się uszy głuchych. Wtedy kulawy wyskoczy jak jeleń, a język niemych przemówi radośnie.</p>
  <p>Wody wytrysną na pustyni i strumienie na suchym stepie. Wyschnięta ziemia stanie się jeziorem, kraina spragniona - zdrojem wód.</p>
</Passage>

<ResponsorialPsalm
  sigla="Ps 146 (145), 6c-7. 8-9a. 9bc-10 (R.: por. 1b i 6a)"
  headline="PSALM RESPONSORYJNY"
  responsorials={[' Chwal, duszo moja, Pana, Stwórcę swego.']}
>
  <p>On wiary dochowuje na wieki, *<br/>uciśnionym wymierza sprawiedliwość,<br/>chlebem karmi głodnych, *<br/>wypuszcza na wolność uwięzionych.</p>
  <p>Pan przywraca wzrok ociemniałym, *<br/>Pan dźwiga poniżonych,<br/>Pan kocha sprawiedliwych, *<br/>Pan strzeże przybyszów.</p>
  <p>Ochrania sierotę i wdowę, *<br/>lecz występnych kieruje na bezdroża.<br/>Pan króluje na wieki, *<br/>Bóg twój, Syjonie, przez pokolenia.</p>
</ResponsorialPsalm>
<Passage
  sigla="Jk 2, 1-5"
  headline="DRUGIE CZYTANIE"
  title="Bóg wybrał ubogich"
  intro="Czytanie z Listu świętego Jakuba Apostoła"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia moi: Trzymajcie się wiary naszego Pana, Jezusa, Pomazańca chwały, nie patrząc na to, co tylko osłoną. Bo kiedy wejdzie na wasze zebranie człowiek ze złotem na palcach i w pięknym odzieniu i wejdzie też biedak w odzieniu nędznym, a wy spojrzycie na tego mającego na sobie odzienie piękne i powiecie: „Usiądź tu sobie wygodnie”, a biedakowi powiecie: „Ty stań tam”, albo: „Usiądź sobie przy moim podnóżku”, to czy nie stworzyliście już różnic między sobą i czy nie staliście się sędziami wydającymi złe wyroki? Posłuchajcie, moje umiłowane siostry i moi umiłowani bracia, czyż Bóg nie wybrał tych, którzy według świata są biedakami, na bogatych w wierze i na dziedziców królestwa, które przyrzekł miłującym Go?</p>
</Passage>
<Passage
  sigla="Mt 4, 23"
  headline="AKLAMACJA"
  acclamation="Alleluja, alleluja, alleluja."
>
  {`Jezus głosił Ewangelię o królestwie
i leczył wszelkie choroby wśród ludu.`}
</Passage>
<Passage
  sigla="Mk 7, 31-37"
  headline="EWANGELIA"
  title="Uzdrowienie głuchoniemego"
  intro=" Słowa Ewangelii według świętego Marka"
  outro="Oto słowo Pańskie"
>
  <p>Potem opuścił okolice Tyru i wrócił przez Sydon nad Jezioro Galilejskie, w głąb terytorium Dekapolu.</p>
  <p>Przyprowadzili do Niego głuchego, który i z mówieniem miał trudności, i prosili Go, aby położył na niego rękę. Zabrał go samego poza tłum, włożył swoje palce do jego uszu i zebrawszy ślinę, dotknął jego języka. Potem spojrzał w niebo, westchnął i rzekł do niego: „Effatha”, to znaczy „otwórz się”. Z miejsca otwarły się jego uszy, sploty jego języka się rozluźniły i mówił bez trudności.</p>
  <p>Przykazał im, aby nikomu nie mówili. Im bardziej jednak przykazywał, oni tym więcej rozgłaszali.</p>
  <p>Ogromnie zdumieni mówili: „Wszystko dobrze uczynił. Sprawił, że głusi słyszą, a niemi mówią”.</p>
</Passage>
