---
season: 'holiday'
title: '4. Niedziela w Ciągu Roku | Rok B'
page: '17'
---

# 4. Niedziela w Ciągu Roku | Rok B

<Passage
  sigla="Pwt 18, 15-20"
  headline="PIERWSZE CZYTANIE"
  title="Bóg obiecuje zesłać proroka"
  intro="Czytanie z Księgi Powtórzonego Prawa"
  outro="Kto ma ucho, niech usłyszy, co Duch mówi Kościołowi."
>
  <p>PAN, twój Bóg, wzbudzi spośród was proroka podobnego do mnie. Jego będziesz słuchał. O to przecież prosiłeś PANA, twojego Boga, na Horebie, w dniu zgromadzenia: „Niech już więcej nie słyszę głosu PANA, mojego Boga, ani nie oglądam tego wielkiego ognia, abym nie umarł”.</p>
  <p>Wtedy PAN powiedział do mnie: „Słusznie powiedzieli. Wzbudzę im proroka spośród ich braci, takiego jak ty, i pouczę go, co ma mówić, a on powie im wszystko, co rozkażę.</p>
  <p>Jeśli ktoś nie posłucha moich słów, które on powie w imię moje, od tego człowieka zażądam zdania sprawy. Lecz jeśli któryś prorok odważy się mówić w moim imieniu to, czego mu nie nakazałem, albo będzie przemawiał w imieniu obcych bogów - taki prorok ma ponieść śmierć”.</p>
</Passage>

<ResponsorialPsalm
  sigla="Ps 95 (94), 1-2. 6-7ab. 7c-9 (R.: por. 8)"
  headline="PSALM RESPONSORYJNY"
  responsorials={[' Słysząc głos Pana serc nie zatwardzajcie.']}
>
  <p>Przyjdźcie, radośnie śpiewajmy Panu, *<br/>wznośmy okrzyki ku chwale Opoki naszego zbawienia.<br/>Stańmy przed obliczem Jego z uwielbieniem, *<br/>radośnie śpiewajmy Mu pieśni.</p>
  <p>Przyjdźcie, uwielbiajmy Go padając na twarze, *<br/>zegnijmy kolana przed Panem, który nas stworzył.<br/>Albowiem On jest naszym Bogiem, *<br/>a my ludem Jego pastwiska i owcami w Jego ręku.</p>
  <p>Obyście dzisiaj usłyszeli głos Jego: †<br/>„Niech nie twardnieją wasze serca jak w Meriba, *<br/>jak na pustyni w dniu Massa,<br/>gdzie Mnie kusili wasi ojcowie, *<br/>doświadczali Mnie, choć widzieli moje dzieła”.</p>
</ResponsorialPsalm>
<Passage
  sigla="1 Kor 7, 32-35"
  headline="DRUGIE CZYTANIE"
  title="Małżeństwo i celibat"
  intro="Czytanie z Pierwszego listu świętego Pawła Apostoła do Koryntian"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Chciałbym, byście żyli bez trosk.</p>
  <p>Bezżenny troszczy się o to, co należy do Pana, jak podobać się Panu; a żonaty troszczy się o sprawy świata, jak podobać się żonie, i jest rozdarty. Również kobieta, ta niezamężna, i dziewica troszczy się o sprawy Pana, aby być świętą i ciałem, i duchem; a zamężna troszczy się o sprawy świata, jak podobać się mężowi.</p>
  <p>Mówię tak dla waszego własnego pożytku, nie aby pętlę wam nałożyć, lecz dla godnej postawy i wiernego trwania bez odstępstw przy Panu.</p>
</Passage>
<Passage
  sigla="Mt 4, 16"
  headline="AKLAMACJA"
  acclamation="Aklamacja: Alleluja, alleluja, alleluja."
>
  {`Lud, który siedział w ciemności, ujrzał światło wielkie,
i mieszkańcom cienistej krainy śmierci wzeszło światło.`}
</Passage>
<Passage
  sigla="Mk 1, 21-28"
  headline="EWANGELIA"
  title="Jezus naucza jako mający władzę"
  intro=" Słowa Ewangelii według świętego Marka"
  outro="Oto słowo Pańskie"
>
  <p>Przybyli do Kafarnaum. Tam wkrótce wszedł w szabat do synagogi i uczył. Byli zdziwieni Jego nauką, bo pouczał ich jak ktoś mający władzę, a nie jak uczeni w Piśmie.</p>
  <p>Nagle w tej ich synagodze pewien człowiek dostał się pod wpływ nieczystego ducha. Zaczął z wrzaskiem wołać: „Co się tu do nas wtrącasz, Jezusie z Nazaretu!? Zniszczyć nas przyszedłeś!? Wiem, ktoś Ty: Święty Boga!!!”</p>
  <p>Jezus skarcił go mówiąc: „Zamilcz i wyjdź z niego”. Rzucił nim duch nieczysty, krzyknął wielkim głosem i wyszedł z niego.</p>
  <p>Wszyscy byli tym tak zdumieni, że zastanawiali się między sobą mówiąc: „Co to jest? To nowa nauka, oparta na jakiejś mocy! Nawet nieczystym duchom wydaje rozkazy i słuchają Go”. I wieść o Nim prędko dotarła do każdego miejsca w całej galilejskiej krainie.</p>
</Passage>
