---
season: 'ordinary'
title: '13. Niedziela w Ciągu Roku | Rok B'
page: '45'
---

# 13. Niedziela w Ciągu Roku | Rok B

<Passage
  sigla="Mdr 1, 13-15; 2, 23-24"
  headline="PIERWSZE CZYTANIE"
  title="Śmierć weszła na świat przez zawiść diabła"
  intro="Czytanie z Księgi Mądrości"
  outro="Kto ma ucho, niech usłyszy, co Duch mówi Kościołowi."
>
  <p>Bóg nie jest sprawcą śmierci, nie ma upodobania w zagładzie żyjących. Uczynił wszystko, aby istniało, wszystkie stworzenia na ziemi są potrzebne, nie ma w nich zabójczego jadu, a otchłań śmierci nie panuje nad światem. Prawość jest nieśmiertelna!</p>
  <p>Przecież Bóg uczynił człowieka nieśmiertelnym, stworzył go dokładnie na swój obraz, a śmierć wdarła się na świat przez zazdrość diabła, doświadczą jej ci, którzy stoją po jego stronie.</p>
</Passage>

<ResponsorialPsalm
  sigla="Ps 30(29), 2 i 4. 5-6. 11 i 12a i 13b (R.: 2a)"
  headline="PSALM RESPONSORYJNY"
  responsorials={[' Sławię Cię, Panie, bo mnie wybawiłeś.']}
>
  <p>Sławię Cię, Panie, bo mnie wybawiłeś *<br/>i nie pozwoliłeś mym wrogom naśmiewać się ze mnie.<br/>Panie, Boże mój, z krainy umarłych wywołałeś moją duszę *<br/>i ocaliłeś mi życie spośród schodzących do grobu.</p>
  <p>Śpiewajcie psalm wszyscy miłujący Pana *<br/>i pamiętajcie o Jego świętości.<br/>Gniew Jego bowiem trwa tylko przez chwilę, *<br/>a Jego łaska przez całe życie.</p>
  <p>Wysłuchaj mnie, Panie, zmiłuj się nade mną, *<br/>Panie, bądź moją pomocą.<br/>Zamieniłeś w taniec mój żałobny lament. *<br/>Boże mój i Panie, będę Cię sławił na wieki.</p>
</ResponsorialPsalm>
<Passage
  sigla="2 Kor 8, 7. 9. 13-15"
  headline="DRUGIE CZYTANIE"
  title="Dzielić się dostatkiem z potrzebującymi"
  intro="Czytanie z Drugiego listu świętego Pawła Apostoła do Koryntian"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Jak zatem macie bogactwo wszystkiego: wiary, i słowa, i poznania, i wszelkiej gorliwości, i tej z naszej strony miłości do was, tak okażcie się bogaci i w tym dobroczynnym dziele.</p>
  <p>Bo przecież znacie życzliwość Pana naszego, Jezusa Chrystusa, że choć bogaty, dla was stał się ubogi, abyście wy dzięki owemu Jego zubożeniu stali się bogaci.</p>
  <p>I nie tak, by innym stała się ulga, a wam uciemiężenie, lecz równo. W obecnej chwili wasz dostatek jest dla ich braków, aby też ich dostatek był dla waszych braków, aby była równość zgodnie z tym, co jest napisane: „Kto [miał] dużo, nie miał za wiele, a kto trochę, nie miał za mało”.</p>
</Passage>
<Passage
  sigla="Por. 2 Tm 1, 10b"
  headline="AKLAMACJA"
  acclamation="Alleluja, alleluja, alleluja."
>
  {`Nasz Zbawiciel Jezus Chrystus śmierć zwyciężył,
a na życie rzucił światło przez Ewangelię.`}
</Passage>
<Passage
  sigla="Mk 5, 21-43"
  headline="EWANGELIA"
  title="Wskrzeszenie córki Jaira"
  intro=" Słowa Ewangelii według świętego Marka"
  outro="Oto słowo Pańskie"
>
  <p>Kiedy Jezus przeprawił się z powrotem łodzią na drugi brzeg, zebrał się przy Nim wielki tłum. Zatrzymał się nad jeziorem. Przybył tam do Niego jeden z przełożonych synagogi, imieniem Jair. Gdy Go zobaczył, padł Mu do stóp i żarliwie Go prosił mówiąc: „Moja córeczka umiera. Przyjdź i połóż na nią ręce, aby uszła śmierci i żyła”. Poszedł z nim. Towarzyszył Mu wielki tłum i pchał się na Niego ze wszystkich stron.</p>
  <p>Pewna kobieta, która od dwunastu lat chorowała na upływ krwi i wiele zniosła ze strony licznych uzdrowicieli, wydając cały swój majątek, a jednak nie doznając poprawy, lecz raczej popadając w stan coraz gorszy, kiedy dowiedziała się o Jezusie, podeszła w tym tłumie z tyłu i dotknęła Jego płaszcza. Mówiła sobie: „Jeśli dotknę choćby Jego płaszcza, będę ocalona”. Rzeczywiście od razu zaschło w niej źródło krwi i poczuła w ciele, że jest wyleczona z tej dokuczliwości.</p>
  <p>Jezus również od razu poczuł w sobie, że wyszła z Niego moc. Odwrócił się w tym tłumie i zapytał: „Kto dotknął mojego płaszcza?”</p>
  <p>Jego uczniowie powiedzieli Mu: „Widzisz, że tłum pcha się na Ciebie ze wszystkich stron, a pytasz: Kto mnie dotknął?” Powiódł wzrokiem wkoło, aby zobaczyć sprawczynię tego. Wtedy kobieta przestraszyła się i czując, co ją spotkało, podeszła z drżeniem, padła przed Nim i wyjawiła Mu całą prawdę.</p>
  <p>On jej powiedział: „Córko, twoja wiara przyniosła ci ratunek. Odejdź w pokoju i bądź zdrowa od swojego cierpienia”.</p>
  <p>Gdy On to mówił, przyszli z [domu] owego przełożonego synagogi i powiedzieli: „Twoja córka umarła. Po co jeszcze trudzisz Nauczyciela?”</p>
  <p>Jakby nie słysząc przekazanej wiadomości, Jezus powiedział do przełożonego synagogi: „Nie bój się, bylebyś wierzył”. Nie pozwolił nikomu towarzyszyć sobie, z wyjątkiem Piotra, Jakuba i Jana, brata Jakuba.</p>
  <p>Weszli do domu przełożonego synagogi. Usłyszał tam wrzawę, płacz ludzi i wielkie lamentowanie. Po dojściu do nich powiedział: „Po co zawodzicie i płaczecie? To dziecko nie umarło, lecz śpi”.</p>
  <p>Wyśmiewali Go za to, a On usunął wszystkich, a potem zabrał z sobą ojca tego dziecka, matkę i tamtych [trzech] i wszedł tam, gdzie znajdowało się dziecko. Wziął dziecko za rękę i powiedział do niej: „Talitha kum”, to znaczy „Dziewczynko, nakazuję ci, wstań”. Zaraz dziewczynka wstała i chodziła. Miała już bowiem dwanaście lat. Na to obecni osłupieli w wielkim zdumieniu. A On stanowczo im nakazał, że nikt o tym nie ma się dowiedzieć. Polecił też dać jej jeść.</p>
</Passage>
