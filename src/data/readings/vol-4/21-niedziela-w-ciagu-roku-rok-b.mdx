---
season: 'ordinary'
title: '21. Niedziela w Ciągu Roku | Rok B'
page: '73'
---

# 21. Niedziela w Ciągu Roku | Rok B

<Passage
  sigla="Joz 24, 1-2a. 15-17. 18b"
  headline="PIERWSZE CZYTANIE"
  title="Przypomnienie powołania narodu"
  intro="Czytanie z Księgi Jozuego"
  outro="Kto ma ucho, niech usłyszy, co Duch mówi Kościołowi."
>
  <p>Jozue zgromadził w Sychem wszystkie plemiona Izraela i wezwał starszych Izraela, jego przywódców, sędziów i zwierzchników, a ci stawili się przed Bogiem. Wtedy Jozue powiedział do całego ludu: „Jeśli zaś nie odpowiada wam służba PANU, to rozstrzygnijcie dziś: komu chcecie służyć? Czy bogom, którym służyli wasi przodkowie w krainie za Eufratem, czy też bogom Amorytów, w których kraju mieszkacie? Jeśli chodzi o mnie i o moją rodzinę, to my chcemy służyć PANU”.</p>
  <p>Wtedy lud odpowiedział: „Dalecy jesteśmy od tego, aby porzucić PANA, a służyć innym bogom! Bo to PAN, nasz Bóg, wyprowadził nas i naszych przodków z ziemi egipskiej, gdzie byliśmy niewolnikami. To On uczynił na naszych oczach wielkie znaki, strzegł nas podczas całej drogi, którą szliśmy, i wśród wszystkich narodów, pomiędzy którymi przechodziliśmy. My także chcemy służyć PANU, ponieważ On jest naszym Bogiem”.</p>
</Passage>

<ResponsorialPsalm
  sigla="Ps 34 (33), 2-3. 16-17. 18-19. 20-21. 22-23 (R.: por. 9a)"
  headline="PSALM RESPONSORYJNY"
  responsorials={[' Wszyscy zobaczcie, jak nasz Pan jest dobry.']}
>
  <p>Będę błogosławił Pana po wieczne czasy, *<br/>Jego chwała będzie zawsze na moich ustach.<br/>Dusza moja chlubi się Panem, *<br/>niech słyszą to pokorni i niech się weselą.</p>
  <p>Oczy Pana zwrócone na sprawiedliwych, *<br/>uszy Jego otwarte na ich wołanie.<br/>Pana zwraca swe oblicze przeciw zło czyniącym, *<br/>by pamięć o nich wymazać z ziemi.</p>
  <p>Pan słyszy wołających o pomoc *<br/>i ratuje ich od wszelkiej udręki.<br/>Pan jest blisko ludzi skruszonych w sercu, *<br/>ocala upadłych na duchu.</p>
  <p>Liczne są nieszczęścia, które cierpi sprawiedliwy, *<br/>ale Pan go ze wszystkich wybawia.<br/>On czuwa nad każdą jego kością *<br/>i żadna z nich nie zostanie złamana.</p>
  <p>Zło sprowadza śmierć na grzesznika, *<br/>wrogów sprawiedliwego spotka kara.<br/>Pan odkupi dusze sług swoich, *<br/>nie zazna kary, kto się doń ucieka.</p>
</ResponsorialPsalm>
<Passage
  sigla="Ef 5, 21-32"
  headline="DRUGIE CZYTANIE"
  title="Miłość małżeńska naśladowaniem miłości Chrystusa i Kościoła"
  intro="Czytanie z Listu świętego Pawła Apostoła do Efezjan"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Bądźcie wzajemnie sobie poddani z Chrystusowej bojaźni: żony - swoim mężom jak Panu, bo mąż jest głową żony jak Chrystus głową Kościoła, On - zbawiciel Ciała! Właśnie jak Kościół jest poddany Chrystusowi, tak i żony mężom we wszystkim.</p>
  <p>Mężowie, miłujcie żony, jak Chrystus umiłował Kościół i siebie za niego wydał, by świętym go uczynić kąpielą w wodzie i przez słowo, by osobiście postawić Kościół przy sobie jako doskonały w okazałości, nie mający skazy, ani zmarszczki, ani niczego podobnego, lecz żeby był święty i nieskalany. Tak również powinni mężowie miłować swoje żony jak własne ciało. Kto miłuje swoją żonę, siebie miłuje. Przecież nikt nigdy nie traktuje z nienawiścią swojego ciała, lecz karmi je i pielęgnuje jak Chrystus Kościół, bo jesteśmy członkami Jego Ciała.</p>
  <p>Dlatego opuści człowiek ojca i matkę i złączy się ze swoją żoną, i będą oboje jednym ciałem. Wielka to tajemnica, a ja mówię w odniesieniu do Chrystusa i do Kościoła.</p>
</Passage>
<Passage
  sigla="J 6, 63b. 68b"
  headline="AKLAMACJA"
  acclamation="Alleluja, alleluja, alleluja."
>
  {`Słowa Twoje, Panie, są duchem i życiem.
Ty masz słowa życia wiecznego.`}
</Passage>
<Passage
  sigla="J 6, 54. 60-69"
  headline="EWANGELIA"
  title="Słowa życia wiecznego"
  intro=" Słowa Ewangelii według świętego Jana"
  outro="Oto słowo Pańskie"
>
  <p>„Kto spożywa moje ciało i moją krew pije, ma życie wieczne i ja go wskrzeszę w dniu ostatnim”.</p>
  <p>Po usłyszeniu tego wielu Jego uczniów powiedziało: „Trudna jest ta mowa. Kto może jej słuchać?”</p>
  <p>Jezus był świadomy, że jego uczniowie szemrzą na to, dlatego odezwał się do nich: „To was gorszy? A jeśli zobaczycie, jak Syn Człowieczy wstępuje tam, gdzie był przedtem? Duch ożywia, ciało w niczym nie pomoże. Słowa, które wam powiedziałem, duchem są i życiem. Są wśród was tacy, którzy nie wierzą”. A wiedział Jezus od początku, którzy są tymi nie wierzącymi i który Go wyda.</p>
  <p>I jeszcze dodał: „Dlatego wam powiedziałem, że nikt nie jest zdolny przyjść do mnie, jeśli mu to nie będzie dane od Ojca”.</p>
  <p>Wtedy wielu Jego uczniów odeszło od Niego i potem już z Nim nie chodziło.</p>
  <p>Jezus zatem zapytał Dwunastu: „Czy i wy chcecie odejść?”</p>
  <p>Odpowiedział Mu Szymon Piotr: „Panie, do kogo pójdziemy? Ty masz słowa życia wiecznego. My uwierzyliśmy i poznaliśmy, że Ty jesteś Świętym Boga”.</p>
</Passage>
