---
season: 'holiday'
title: '22. Niedziela w Ciągu Roku | Rok B'
page: '77'
---

# 22. Niedziela w Ciągu Roku | Rok B

<Passage
  sigla="Pwt 4, 1-2. 6-8"
  headline="PIERWSZE CZYTANIE"
  title="Zachowywać prawo Boże"
  intro="Czytanie z Księgi Powtórzonego Prawa"
  outro="Kto ma ucho, niech usłyszy, co Duch mówi Kościołowi."
>
  <p>„A teraz, Izraelu, słuchaj ustaw i nakazów, których uczę was wypełniać, byście mogli żyć i wziąć w posiadanie kraj, który wam daje PAN, Bóg waszych ojców. Nic wam nie wolno dodawać do słów, które nakazuję, ani nic z nich ujmować, lecz będziecie przestrzegać przykazań PANA, waszego Boga, które wam zlecam.</p>
  <p>Przestrzegajcie ich więc i zachowujcie. W tym bowiem wyrazi się wasza mądrość i rozsądek wobec innych narodów, które - gdy usłyszą o tych ustawach - powiedzą: „Ten wielki naród naprawdę jest ludem mądrym i rozsądnym”. Bo czy jest jakiś wielki naród, który by miał bogów tak bliskich, jak PAN, nasz Bóg, ilekroć Go wzywamy? Czy jest jakiś wielki naród, który by miał ustawy i nakazy tak sprawiedliwe, jak całe to Prawo, które dziś wam daję?”</p>
</Passage>

<ResponsorialPsalm
  sigla="Ps 15 (14), 1b-3a. 3bc-4ab. 4c-5 (R.: por. 1a)"
  headline="PSALM RESPONSORYJNY"
  responsorials={[' Prawy zamieszka w domu Twoim, Panie.']}
>
  <p>Kto zamieszka na Twej górze świętej? *<br/>Ten, kto postępuje nienagannie, działa sprawiedliwie<br/>i mówi prawdę w swym sercu, *<br/>kto swym językiem oszczerstw nie głosi.</p>
  <p>Kto nie czyni bliźniemu nic złego, *<br/>nie ubliża swoim sąsiadom,<br/>kto za godnego wzgardy uważa złoczyńcę, *<br/>ale szanuje tego, kto się boi Pana.</p>
  <p>Kto dotrzyma przysięgi dla siebie niekorzystnej, *<br/>kto nie daje swych pieniędzy na lichwę<br/>i nie da się przekupić przeciw niewinnemu. *<br/>Kto tak postępuje, nigdy się nie zachwieje.</p>
</ResponsorialPsalm>
<Passage
  sigla="Jk 1, 17-18. 21b-22. 27"
  headline="DRUGIE CZYTANIE"
  title="Wprowadzać słowo w czyn"
  intro="Czytanie z Listu świętego Jakuba Apostoła"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia moi umiłowani:</p>
  <p>Każde dobre obdarowanie i każdy dar pełny z góry przychodzi, od Ojca ludzi, w którym nie ma przemiany ani cienia zmienności. Zrodził nas według swojej woli słowem prawdy, abyśmy byli pierwszymi darami Jego stworzeń.</p>
  <p>Przyjmijcie zaszczepione [w was] słowo, które wasze dusze może ocalić. Bądźcie wykonawcami słowa, a nie tylko słuchaczami, którzy siebie łudzą.</p>
  <p>Czystą i nieskażoną pobożnością przed Bogiem i Ojcem jest to: opiekować się sierotami i wdowami, które żyją w biedzie, i strzec się skalania ze strony świata.</p>
</Passage>
<Passage
  sigla="Jk 1, 18"
  headline="AKLAMACJA"
  acclamation="Alleluja, alleluja, alleluja."
>
  {`Ze swej woli zrodził nas Ojciec przez słowo prawdy,
abyśmy byli jakby pierwocinami Jego stworzeń.`}
</Passage>
<Passage
  sigla="Mk 7, 1-8. 14-15. 21-23"
  headline="EWANGELIA"
  title="Prawo Boże a zwyczaje"
  intro=" Słowa Ewangelii według świętego Marka"
  outro="Oto słowo Pańskie"
>
  <p>Zebrali się przy Nim faryzeusze i jacyś uczeni w Piśmie, przybyli z Jerozolimy. Kiedy zauważyli, że niektórzy Jego uczniowie jedzą chleb splamionymi, to jest nie obmytymi, rękami - bo faryzeusze i wszyscy Żydzi, trzymając się tradycji przodków, nie jedzą, jeśli starannie nie obmyją sobie rąk; podobnie po powrocie z placu nie jedzą, jeśli nie dokonają ablucji; i jest jeszcze wiele innych zwyczajów, które przyjęli i których się trzymają, jak na przykład ablucje kubków, dzbanów, naczyń miedzianych i sof - otóż zapytali Go wtedy ci faryzeusze i uczeni w Piśmie tak: „Dlaczego Twoi uczniowie nie idą za tradycją przodków i jedzą chleb nie obmytymi rękami?”</p>
  <p>On im odpowiedział: „Trafnie o was obłudnikach prorokował Izajasz. A jest to tak zapisane: „Ten lud czci mnie wargami, a serce ich daleko jest ode mnie. Na próżno mnie czczą, bo podają nakazy nauki ludzkiej”. Odrzuciliście przykazanie Boskie, a trzymacie się tradycji ludzkich”.</p>
  <p>Po przywołaniu z powrotem tłumu do siebie mówił im: „Posłuchajcie mnie wszyscy i zrozumiejcie! Nie ma niczego takiego, co spoza człowieka wchodzi do niego, by było zdolne uczynić go nieczystym, lecz to, co z człowieka wychodzi, to właśnie nieczystym czyni człowieka”. Z wnętrza bowiem, z serca ludzi, wychodzą złe myśli, rozpusty, złodziejstwa, zabójstwa, cudzołóstwa, żądze posiadania, zepsucie, podstęp, wyuzdanie, zawiść, bluźnierstwo, pycha, głupota. To całe zepsucie z wnętrza wychodzi i nieczystym czyni człowieka”.</p>
</Passage>
