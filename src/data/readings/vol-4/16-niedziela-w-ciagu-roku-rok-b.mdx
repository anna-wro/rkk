---
season: 'ordinary'
title: '16. Niedziela w Ciągu Roku | Rok B'
page: '55'
---

# 16. Niedziela w Ciągu Roku | Rok B

<Passage
  sigla="Jr 23, 1-6"
  headline="PIERWSZE CZYTANIE"
  title="Bóg sam ustanowi pasterzy"
  intro="Czytanie z Księgi proroka Jeremiasza"
  outro="Kto ma ucho, niech usłyszy, co Duch mówi Kościołowi."
>
  <p>„Biada pasterzom, którzy gubią i rozpraszają owce mojego pastwiska” wyrocznia PANA.</p>
  <p>Dlatego tak mówi PAN, Bóg Izraela, o pasterzach, którzy pasą mój lud: „To wy rozproszyliście moje owce, wypędziliście je i nie troszczyliście się o nie. Dlatego dotknę was karą za wasze złe czyny - wyrocznia Pana.</p>
  <p>Ja sam zgromadzę resztę moich owiec ze wszystkich krajów, dokąd je wypędziłem, i przyprowadzę je na pastwisko. Będą płodne i rozmnożą się. Ustanowię nad nimi pasterzy, aby je paśli. Już nie będą się bały i nie będą gubić się ze strachu - wyrocznia PANA.</p>
  <p>Wyrocznia PANA: Oto nadchodzą dni, gdy wzbudzę Dawidowi odrośl sprawiedliwą. Będzie panował jako król, działając roztropnie. Będzie stał na straży sprawiedliwości i prawa w kraju. Za dni jego panowania Juda będzie zbawiony, Izrael zaś będzie mieszkał bezpiecznie. Takie jest imię, którym będą go nazywać: „PAN naszą sprawiedliwością”.</p>
</Passage>

<ResponsorialPsalm
  sigla="Ps 23 (22), 1-2a. 2b-3. 4. 5. 6 (R.: por. 1)"
  headline="PSALM RESPONSORYJNY"
  responsorials={[' Pan mym pasterzem, nie brak mi niczego.']}
>
  <p>Pan jest moim pasterzem, *<br/>niczego mi nie braknie.<br/>Pozwala mi leżeć *<br/>na zielonych pastwiskach.</p>
  <p>Prowadzi mnie nad wody, gdzie mogę odpocząć, *<br/>orzeźwia moją duszę.<br/>Wiedzie mnie po właściwych ścieżkach *<br/>przez wzgląd na swoją chwałę.</p>
  <p>Chociażbym przechodził przez ciemną dolinę, *<br/>zła się nie ulęknę, bo Ty jesteś ze mną.<br/>Kij Twój i laska pasterska *<br/>są moją pociechą.</p>
  <p>Stół dla mnie zastawiasz *<br/>na oczach mych wrogów.<br/>Namaszczasz mi głowę olejkiem, *<br/>a kielich mój pełny po brzegi.</p>
  <p>Dobroć i łaska pójdą w ślad za mną *<br/>przez wszystkie dni mego życia<br/>i zamieszkam w domu Pana *<br/>po najdłuższe czasy.</p>
</ResponsorialPsalm>
<Passage
  sigla="Ef 2, 13-18"
  headline="DRUGIE CZYTANIE"
  title="Chrystus jednoczy ludzkość"
  intro="Czytanie z Listu świętego Pawła Apostoła do Efezjan"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Teraz natomiast jesteście w Chrystusie Jezusie! Wy niegdyś będący daleko znaleźliście się blisko dzięki krwi Chrystusa!</p>
  <p>A On jest naszym pokojem, bo z dwóch uczynił jedno, zburzył mur rozdzielenia, to jest wrogość, dzięki swojemu ciału i zniósł prawo nakazowe z jego zarządzeniami, aby, wprowadzając pokój, stworzyć w sobie z dwóch jednego, nowego człowieka i obu pojednać w jednym ciele z Bogiem poprzez krzyż, usuwając dzięki niemu ową wrogość.</p>
  <p>Gdy przyszedł, ogłosił pokój wam daleko i pokój tym blisko, bo za Jego pośrednictwem jedni i drudzy mamy w jednym Duchu dostęp do Ojca.</p>
</Passage>
<Passage
  sigla="J 10, 27"
  headline="AKLAMACJA"
  acclamation="Alleluja, alleluja, alleluja."
>
  {`Moje owce słuchają mojego głosu,
Ja znam je, a one idą za Mną.`}
</Passage>
<Passage
  sigla="Mk 6, 30-34"
  headline="EWANGELIA"
  title="Jezus dobry pasterz"
  intro=" Słowa Ewangelii według świętego Marka"
  outro="Oto słowo Pańskie"
>
  <p>Zebrali się znowu apostołowie przy Jezusie i opowiedzieli Mu o wszystkim, co robili i jak nauczali. Odezwał się do nich: „Chodźcie tylko wy sami na jakieś ustronne miejsce i odpocznijcie trochę”. Wielu bowiem przychodziło i odchodziło, tak że oni nie mieli czasu nawet zjeść czegoś.</p>
  <p>Odpłynęli sami łodzią na miejsce ustronne. Zauważono ich jednak odpływających i wielu ich wyśledziło. Pobiegli tam gromadnie pieszo z wszystkich miast i nawet ich wyprzedzili.</p>
  <p>Kiedy wysiadł, zobaczył już wielu ludzi. Wzruszył się nimi, bo byli niby owce nie mające pasterza. Zaczął ich długo nauczać.</p>
</Passage>
