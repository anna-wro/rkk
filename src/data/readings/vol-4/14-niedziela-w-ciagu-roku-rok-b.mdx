---
season: 'ordinary'
title: '14. Niedziela w Ciągu Roku | Rok B'
page: '49'
---

# 14. Niedziela w Ciągu Roku | Rok B

<Passage
  sigla="Ez 2, 2-5"
  headline="PIERWSZE CZYTANIE"
  title="Powołanie proroka"
  intro="Czytanie z Księgi proroka Ezechiela"
  outro="Kto ma ucho, niech usłyszy, co Duch mówi Kościołowi."
>
  <p>Wstąpił we mnie duch, postawił mnie na nogi i słyszałem Tego, który mówił do mnie. Powiedział mi:</p>
  <p>„Synu człowieczy, posyłam cię do Izraelitów, do ludu buntowników, którzy wystąpili przeciwko Mnie. Oni i ich ojcowie sprzeniewierzali się Mi aż po dzień dzisiejszy. Są oni synami o zuchwałym obliczu i zatwardziałym sercu. Posyłam cię do nich, abyś im powiedział: Tak mówi PAN Bóg. Oni zaś, czy usłuchają, czy nie - są bowiem narodem buntowniczym - będą wiedzieli, że jest wśród nich prorok”.</p>
</Passage>

<ResponsorialPsalm
  sigla="Ps 123 (122), 1-2a. 2bcd. 3-4 (R.: por. 1)"
  headline="PSALM RESPONSORYJNY"
  responsorials={[' Do Ciebie, Boże, wznoszę moje oczy.']}
>
  <p>Do Ciebie wznoszę oczy, *<br/>który mieszkasz w niebie.<br/>Jak oczy sług są zwrócone *<br/>na ręce ich panów.</p>
  <p>Jak oczy służebnicy *<br/>na ręce jej pani,<br/>tak oczy nasze ku Panu, Bogu naszemu, *<br/>dopóki nie zmiłuje się nad nami.</p>
  <p>Zmiłuj się nad nami, zmiłuj się. Panie, *<br/>bo mamy już dosyć pogardy.<br/>Ponad miarę nasza dusza jest nasycona *<br/>szyderstwem zarozumialców i pogardą pysznych.</p>
</ResponsorialPsalm>
<Passage
  sigla="2 Kor 12, 7-10"
  headline="DRUGIE CZYTANIE"
  title="Paweł chełpi się ze swoich słabości"
  intro="Czytanie z Drugiego listu świętego Pawła Apostoła do Koryntian"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Także z powodu nadzwyczajności tych objawień dany mi został dla mego ciała kolec, posłaniec szatana, aby mnie policzkował, żebym się nie wynosił. Trzy razy prosiłem co do niego Pana, aby odszedł ode mnie. Lecz odpowiedział mi: „Starczy ci moja łaska, przecież moc w słabości dojrzewa”.</p>
  <p>A zatem bardzo chętnie będę się chwalił raczej swymi słabościami, aby moc Chrystusa zamieszkała przy mnie. Z tej racji składam swoje oczekiwania w słabości, obelgach, udrękach, prześladowaniach, uciskach - dla Chrystusa. Gdy bowiem ja jestem słaby, wtedy staję się mocny.</p>
</Passage>
<Passage
  sigla="Łk 4, 18"
  headline="AKLAMACJA"
  acclamation="Alleluja, alleluja, alleluja."
>
  {`Duch Pański spoczywa na Mnie,
posłał Mnie, abym ubogim niósł dobrą nowinę.`}
</Passage>
<Passage
  sigla="Mk 6, 1-6"
  headline="EWANGELIA"
  title="Jezus nie przyjęty w Nazarecie"
  intro=" Słowa Ewangelii według świętego Marka"
  outro="Oto słowo Pańskie"
>
  <p>Potem oddalił się stamtąd i przyszedł do swojego rodzinnego miasta. Towarzyszyli Mu Jego uczniowie. Gdy nastał szabat, zaczął nauczać w synagodze.</p>
  <p>Wielu słuchaczy ze zdziwieniem mówiło: „Skąd Mu to? Co to za mądrość Mu dana? Takie moce objawiają się za Jego sprawą! Czy to nie jest ów cieśla, syn Maryi, brat Jakuba, Jozesa, Judy i Szymona? I czyż to nie Jego siostry są tutaj u nas?” I czuli się Nim zgorszeni.</p>
  <p>Jezus powiedział do nich: „Nigdzie nie lekceważą proroka, jak tylko w jego ojczyźnie, wśród jego krewnych i w jego domu”. I nie mógł tam uczynić żadnego cudu. Tylko na paru chorych położył swoje ręce i uzdrowił ich. Dziwił się ich niedowiarstwu. Potem obchodził okoliczne wsie, nauczając.</p>
</Passage>
