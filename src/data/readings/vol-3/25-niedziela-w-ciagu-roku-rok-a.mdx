---
season: 'ordinary'
title: '25. Niedziela w Ciągu Roku | Rok A'
page: '84'
---

# 25. Niedziela w Ciągu Roku | Rok A

<Passage
sigla="Iz 55, 6-9"
headline="PIERWSZE CZYTANIE"
title="Myśli moje nie są myślami waszymi"
intro="Czytanie z Księgi proroka Izajasza"
outro="Kto ma ucho, niech usłyszy, co Duch mówi Kościołowi."
>
<p>Szukajcie PANA, kiedy daje się znaleźć, wzywajcie Go, kiedy jest blisko! Niech niegodziwy porzuci swą drogę, a człowiek występny swoje zamysły! Niech wróci do PANA, aby obdarzył go miłością, do naszego Boga, gdyż On jest hojny w przebaczaniu!</p>
<p>„Bo moje myśli nie są waszymi myślami, a wasze drogi nie są moimi drogami - wyrocznia PANA. Bo jak niebo góruje nad ziemią, tak drogi moje górują nad waszymi, a moje myśli nad waszymi myślami!”</p>
</Passage>

<ResponsorialPsalm
sigla="Ps 145 (144), 2-3. 8-9. 17-18 (R.: 18a)"
headline="PSALM RESPONSORYJNY"
responsorials={[' Pan bliski wszystkim, którzy Go wzywają.']}
>
<p>Każdego dnia będę Ciebie błogosławił *<br/>i na wieki wysławiał Twoje imię.<br/>Wielki jest Pan i godzien wielkiej chwały, *<br/>a wielkość Jego niezgłębiona.</p>
<p>Pan jest łagodny i miłosierny *<br/>nieskory do gniewu i bardzo łaskawy.<br/>Pan jest dobry dla wszystkich, *<br/>a Jego miłosierdzie nad wszystkim, co stworzył.</p>
<p>Pan jest sprawiedliwy na wszystkich swych drogach *<br/>i łaskawy we wszystkich swych dziełach.<br/>Pan jest blisko wszystkich, którzy Go wzywają, *<br/>wszystkich wzywających Go szczerze.</p>
</ResponsorialPsalm>
<Passage
sigla="Flp 1, 20c-24. 27a"
headline="DRUGIE CZYTANIE"
title="Moim życiem jest Jezus"
intro="Czytanie z Listu świętego Pawła Apostoła do Filipian"
outro="Kto ma ucho, niech usłyszy, co Duch mówi Kościołowi."
>
<p>Siostry i bracia:</p>
<p>Chrystus dozna wywyższenia w moim ciele: czy to przez [moje] życie, czy to przez śmierć. Dla mnie bowiem żyć - Chrystus, a umrzeć - zysk. Jeżeli żyć w ciele - dla mnie to owoc czynu. A co otrzymam - nie wiem.</p>
<p>Walczą we mnie te dwie [rzeczy]: pragnę, aby umrzeć i być z Chrystusem, bo przecież to o wiele lepsze; pozostać natomiast w ciele - bardziej potrzebne ze względu na was. Tylko postępujcie w sposób godny Chrystusowej ewangelii.</p>
</Passage>
<Passage
sigla="por. Dz 16, 14b"
headline="AKLAMACJA"
acclamation="Aklamacja: Alleluja, alleluja, alleluja."
>
{`Otwórz, Panie, nasze serca,
    abyśmy uważnie słuchali słów Syna Twojego.`}
</Passage>
<Passage
sigla="Mt 20, 1-16a"
headline="EWANGELIA"
title="Przypowieść o robotnikach w winnicy"
intro="Słowa Ewangelii według świętego Mateusza"
outro="Oto słowo Pańskie"
>
<p>„Królestwo niebieskie podobne jest do pewnego gospodarza, który wyszedł o świcie, by nająć robotników do swojej winnicy. Umówił się z nimi o denara za dzień i posłał ich do swojej winnicy. Gdy wyszedł o trzeciej godzinie, zobaczył innych stojących za pracą na rynku. Tym też powiedział: „Idźcie i wy do winnicy, a co będzie należne, dam wam”. Poszli więc. Wyszedł ponownie o godzinie szóstej i o dziewiątej i uczynił podobnie.</p>
<p>A kiedy wyszedł o jedenastej, znalazł jeszcze innych stojących. Zapytał ich: „Dlaczego przez cały dzień stoicie tu bezczynnie?” Odpowiedzieli mu: „Bo nikt nas nie najął”. Rzekł im: „Idźcie i wy do winnicy”.</p>
<p>A gdy nastał wieczór, powiedział właściciel winnicy do swojego zarządcy: „Zwołaj robotników i daj im całą zapłatę, zaczynając od ostatnich do pierwszych”. Gdy przyszli ci z jedenastej godziny, otrzymali po denarze. Kiedy zatem podeszli pierwsi, uważali, że otrzymają więcej. Jednak i oni otrzymali po denarze.</p>
<p>Biorąc więc narzekali na gospodarza. Mówili: „Ci ostatni pracowali jedną godzinę, a zrównałeś ich z nami, choć dźwigaliśmy ciężar dnia i spiekoty”. A on każdemu z nich tłumaczył: „Przyjacielu, nie krzywdzę ciebie. Czy nie umówiłeś się ze mną o denara? Weź swoje i odejdź. Chcę dać temu ostatniemu jak tobie. Czy mi nie wolno uczynić ze swoim, co chcę? Czemu zepsutym okiem patrzysz, że jestem dobry?” Tak właśnie ostatni będą pierwszymi, a pierwsi ostatnimi”.</p>
</Passage>