---
season: 'ordinary'
title: '10. Niedziela w Ciągu Roku | Rok A'
page: 37
---

# 10. Niedziela w Ciągu Roku | Rok A

<Passage
  sigla="Oz 6, 3-6"
  headline="PIERWSZE CZYTANIE"
  title="Bóg pragnie miłości"
  intro="Czytanie z Księgi proroka Ozeasza"
  outro="Kto ma ucho, niech usłyszy, co Duch mówi Kościołowi."
>
  <p>Starajmy się poznać PANA. Jego przyjście jest pewne jak nadejście poranka. Przyjdzie do nas jak deszcz, jak deszcz wiosenny, co nawadnia ziemię.</p>
  <p>„Cóż mam począć z tobą, Efraimie? Co mam uczynić z tobą, Judo? Wasza miłość jest jak poranny obłok, jak rosa, która wcześnie znika. Dlatego ciosałem ich przez proroków i raniłem słowami ust moich. Przeprowadzałem mój sąd o świcie. Gdyż pragnę miłości, a nie ofiary, poznania Boga bardziej niż całopaleń”.</p>
</Passage>

<ResponsorialPsalm
  sigla="Ps 50 (49), 1 i 8. 12-13. 14-15 (R.: por. 23b)"
  headline="PSALM RESPONSORYJNY"
  responsorials={['Boże zbawienie ukażę uczciwym.']}
>
  <p>Przemówił Pan, Bóg nad bogami, *<br/>i zawezwał ziemię od wschodu do zachodu słońca.<br/>Nie oskarżam cię o twe ofiary, *<br/>bo twoje całopalenia zawsze są przede Mną.</p>
  <p>Gdybym był głodny, nie mówiłbym ci o tym, *<br/>bo do Mnie świat należy i wszystko, co go napełnia.<br/>Czy będę jadł mięso cielców *<br/>albo pił krew kozłów?</p>
  <p>Złóż Bogu ofiarę dziękczynną *<br/>spełnij swoje śluby wobec Najwyższego.<br/>I wzywaj Mnie w dniu utrapienia: *<br/>Ja cię uwolnię, a ty Mnie uwielbisz.</p>
</ResponsorialPsalm>

<Passage
  sigla="Rz 4, 18-25"
  headline="DRUGIE CZYTANIE"
  title="Wiara podstawą usprawiedliwienia"
  intro="Czytanie z Listu świętego Pawła Apostoła do Rzymian"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Abraham wbrew nadziei uwierzył nadziei, że stanie się ojcem wielu narodów zgodnie z tym, co jest powiedziane: „Tak będzie z twoim potomstwem”.</p>
  <p>I w tej wierze nie okazał słabości, choć dobrze wiedział, że jego ciało już jest uwiędłe - miał około stu lat - i że uwiędłe jest także łono Sary. Nie sprzeciwił się niewiarą obietnicy Boga, lecz umocnił się w wierze, oddawszy chwałę Bogu i będąc w pełni przekonanym, że co [Bóg] obiecał, może także spełnić. Dlatego też wpisane mu [to] zostało na rachunku po stronie sprawiedliwości.</p>
  <p>A nie z myślą tylko o nim zostało napisane: „wpisane mu [to] zostało na rachunku”, lecz również z myślą o nas, którym ma być wpisane - o wierzących w Tego, który wskrzesił z martwych Jezusa, Pana naszego. On oddał się za nasze przestępstwa i dla naszego usprawiedliwienia zmartwychwstał.</p>
</Passage>

<Passage
  sigla="Mt 9, 12b, 13b"
  headline="Aklamacja"
  acclamation="Alleluja, alleluja, alleluja."
>
  {`Nie potrzebują lekarza zdrowi, lecz ci, którzy się źle mają.
Nie przyszedłem powołać sprawiedliwych, ale grzeszników.`}
</Passage>

<Passage
  sigla="Mt 9, 9-13"
  headline="EWANGELIA"
  title="Powołanie Mateusza na Apostoła"
  intro="Słowa Ewangelii według świętego Mateusza"
  outro="Oto słowo Pańskie."
>
  <p>Odchodząc stamtąd zobaczył Jezus człowieka, imieniem Mateusz, siedzącego przy cle. Powiedział mu: „Chodź ze mną”. On wstał i poszedł z Nim.</p>
  <p>Kiedy był w domu przy stole, przyszło wielu poborców i innych grzeszników i zajęli miejsce przy Jezusie i Jego uczniach. Faryzeusze zobaczywszy [to], mówili do Jego uczniów: „Dlaczego wasz nauczyciel je z poborcami i grzesznikami?”.</p>
  <p>Gdy On [to] usłyszał, powiedział: „Nie zdrowi potrzebują lekarza, lecz źle się czujący. Idźcie i nauczcie się, co znaczy: „Miłosierdzia chcę, nie ofiary”. Bo przyszedłem wezwać nie sprawiedliwych, lecz grzeszników”.</p>
</Passage>
