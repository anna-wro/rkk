---
season: 'ordinary'
title: '32. Niedziela w Ciągu Roku | Rok A'
page: '107'
---

# 32. Niedziela w Ciągu Roku | Rok A

<Passage
  sigla="Mdr 6, 12-16"
  headline="PIERWSZE CZYTANIE"
  title="Mądrość znajdą ci, którzy jej szukają"
  intro="Czytanie z Księgi Mądrości"
  outro="Kto ma ucho, niech usłyszy, co Duch mówi Kościołowi."
>
  <p>Mądrość rozsiewa blask i nigdy nie traci świeżości. Tym, którzy ją kochają, objawia swoje piękno, tym, którzy jej szukają, łatwo daje się znaleźć, a do tych, którzy jej pragną, przybywa, nim ją rozpoznają.</p>
  <p>Nie znuży się, kto dla niej wcześnie wstaje, u swoich drzwi spotka ją siedzącą.</p>
  <p>Rozmyślanie o niej - to szczyt roztropności, a kto dla niej czuwa do późna, wkrótce pozbędzie się zmartwień.</p>
  <p>Ona sama krąży, szukając tych, którzy byliby jej godni, na drogach wdzięczy się do nich, wabi swym uśmiechem, wszystkim ich myślom wychodzi naprzeciw.</p>
</Passage>

<ResponsorialPsalm
  sigla="Ps 63 (62), 2. 3-4. 5-6. 7-8 (R.: por. 2b)"
  headline="PSALM RESPONSORYJNY"
  responsorials={[' Ciebie, mój Boże, pragnie dusza moja.']}
>
  <p>Boże, mój Boże, szukam Ciebie *<br/>i pragnie Ciebie moja dusza.<br/>Ciało moje tęskni za Tobą, *<br/>jak ziemia zeschła i łaknąca wody.</p>
  <p>Oto wpatruję się w Ciebie w świątyni, *<br/>By ujrzeć Twą potęgę i chwałę.<br/>Twoja łaska jest cenniejsza od życia, *<br/>więc sławić Cię będą moje wargi.</p>
  <p>Będę Cię wielbił przez całe me życie *<br/>i wzniosę ręce w imię Twoje.<br/>Moja dusza syci się obficie, *<br/>a usta Cię wielbią radosnymi wargami.</p>
  <p>Gdy myślę o Tobie na moim posłaniu *<br/>i o Tobie rozważam w czasie nocnych czuwań.<br/>Bo stałeś się dla mnie pomocą *<br/>i w cieniu Twych skrzydeł wołam radośnie.</p>
</ResponsorialPsalm>
<Passage
  sigla="1 Tes 4, 13-18"
  headline="DRUGIE CZYTANIE"
  title="Powszechne zmartwychwstanie"
  intro="Czytanie z Pierwszego listu świętego Pawła Apostoła do Tesaloniczan"
  outro="Kto ma ucho, niech usłyszy, co Duch mówi Kościołowi."
>
  <p>Nie chcemy, bracia, żebyście pozostawali bez wiedzy na temat umierających i żebyście się smucili jak ci inni, którzy nie mają nadziei. Otóż jak wierzymy, że Jezus umarł i zmartwychwstał, to tak samo tych, którzy umarli, Bóg dzięki Jezusowi poprowadzi wraz z Nim. A o tym was zapewniamy słowem Chrystusa, że my żyjący, pozostawiani tutaj na przybycie Pana, nie wyprzedzimy tych, którzy umarli.</p>
  <p>Bo na dane hasło, na głos archanioła i na dźwięk trąby Bożej sam Pan zstąpi z nieba i najpierw powstaną umarli w Chrystusie. Potem my żyjący, pozostawiani tutaj, razem z nimi zabrani zostaniemy na obłokach, w przestworza, na spotkanie Pana. I tak już zawsze będziemy z Panem. A zatem pocieszajcie się wzajemnie tymi słowami.</p>
</Passage>
<Passage
  sigla="Mt 24, 42a. 44"
  headline="AKLAMACJA"
  acclamation="Aklamacja: Alleluja, alleluja, alleluja."
>
  {`Czuwajcie i bądźcie gotowi,
bo w chwili, której się nie domyślacie,
Syn Człowieczy przyjdzie.`}
</Passage>
<Passage
  sigla="Mt 25, 1-13"
  headline="EWANGELIA"
  title="Przypowieść o dziesięciu pannach"
  intro=" Słowa Ewangelii według świętego Mateusza"
  outro="Oto słowo Pańskie"
>
  <p>„Królestwo niebieskie stanie się wtedy podobne do dziesięciu panien, które wzięły swoje lampy i wyszły na spotkanie pana młodego. Z nich pięć było głupich, pięć mądrych. Otóż głupie zabrały swoje lampy, ale nie wzięły ze sobą oliwy. Mądre natomiast wzięły w naczyniach oliwę do swoich lamp. Gdy pan młody się spóźniał, wszystkie poczuły się senne i na dobre się pospały.</p>
  <p>Nagle w środku nocy wołanie się rozległo: „Oto pan młody, wychodźcie na spotkanie z nim”. Obudziły się wtedy wszystkie panny i zaczęły szykować swoje lampy. Głupie powiedziały do mądrych: „Dajcie nam oliwy, bo nasze lampy gasną”. Na to mądre odpowiedziały: „Jeszcze by nam i wam zabrakło; lepiej idźcie do sprzedawców i kupcie sobie”.</p>
  <p>Gdy poszły kupować, przybył pan młody i te gotowe weszły z nim na wesele. Drzwi zostały zamknięte. Przyszły później także pozostałe panny i wołały: „Panie, panie, otwórz nam!” Na to on odpowiedział: „Jakże to, pytam was: ja was nie znam”.</p>
  <p>Czuwajcie zatem, bo nie znacie dnia ani godziny”.</p>
</Passage>
