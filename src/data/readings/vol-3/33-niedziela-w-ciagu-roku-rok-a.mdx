---
season: 'ordinary'
title: '33. Niedziela w Ciągu Roku | Rok A'
page: '110'
---

# 33. Niedziela w Ciągu Roku | Rok A

<Passage
  sigla="Prz 31, 10-13. 19-20. 30-31"
  headline="PIERWSZE CZYTANIE"
  title="Poemat o dzielnej niewieście"
  intro="Czytanie z Księgi Przysłów"
  outro="Kto ma ucho, niech usłyszy, co Duch mówi Kościołowi."
>
  <p>Kto znajdzie dzielną kobietę? Jej wartość przewyższa perły. Mąż jej ufa i majątku mu nie ubywa. Ona przez wszystkie dni swego życia wyświadcza mu nie zło, lecz dobro. Troszczy się o len i wełnę, chętnie pracuje swoimi rękami.</p>
  <p>Wyciąga ręce po kądziel, dłonią chwyta wrzeciono. Swoją dłoń wyciąga do ubogiego i biedakowi podaje rękę.</p>
  <p>Wdzięk jest zawodny, piękność ulotna, chwalić należy kobietę, która boi się PANA. Wysławiajcie ją za owoce jej rąk, niech jej dzieła sławią ją w miejskiej bramie!</p>
</Passage>

<ResponsorialPsalm
  sigla="Ps 128 (127), 1-2. 3. 4-5 (R.: por. 1a)"
  headline="PSALM RESPONSORYJNY"
  responsorials={[' Błogosławiony, kto się boi Pana.']}
>
  <p>Szczęśliwy człowiek, który się boi Pana *<br/>i chodzi Jego drogami.<br/>Będziesz spożywał owoc pracy rąk swoich, *<br/>szczęście osiągniesz i dobrze ci będzie.</p>
  <p>Małżonka twoja jak płodny szczep winny *<br/>w zaciszu twojego domu.<br/>Synowie twoi jak oliwne gałązki *<br/>dokoła twego stołu.</p>
  <p>Tak będzie błogosławiony człowiek, *<br/>który się boi Pana.<br/>Niech cię z Syjonu Pan błogosławi †<br/>i abyś oglądał pomyślność Jeruzalem *<br/>przez wszystkie dni twego życia.</p>
</ResponsorialPsalm>
<Passage
  sigla="1 Tes 5, 1-6"
  headline="DRUGIE CZYTANIE"
  title="Dzień Pański nadejdzie niespodziewanie"
  intro="Czytanie z Pierwszego listu świętego Pawła Apostoła do Tesaloniczan"
  outro="Kto ma ucho, niech usłyszy, co Duch mówi Kościołowi."
>
  <p>A jeśli chodzi o czas i porę, nie ma potrzeby, by wam, bracia, pisać. Sami przecież dokładnie wiecie, że dzień Pański tak nadchodzi, jak złodziej w nocy.</p>
  <p>Gdy mówią: „Spokojnie i bezpiecznie”, wtedy spada na nich nagła zguba jak bóle na brzemienną. I nie wymkną się. Wy jednak, bracia, nie znajdujecie się w ciemnościach, tak by ów dzień mógł was zaskoczyć jak złodziej. Przecież wy wszyscy jesteście dziećmi światła i dziećmi dnia. Nie należymy do nocy ani do ciemności.</p>
  <p>A zatem nie śpijmy jak inni, ale czuwajmy i bądźmy trzeźwi.</p>
</Passage>
<Passage
  sigla="J 15, 4. 5b"
  headline="AKLAMACJA"
  acclamation="Aklamacja: Alleluja, alleluja, alleluja."
>
  {`Trwajcie we Mnie, a Ja w was trwał będę.
Kto trwa we Mnie, przynosi owoc obfity.`}
</Passage>
<Passage
  sigla="Mt 25, 14-30"
  headline="EWANGELIA"
  title="Przypowieść o talentach"
  intro=" Słowa Ewangelii według świętego Mateusza"
  outro="Oto słowo Pańskie"
>
  <p>„To jest jak z pewnym człowiekiem, który mając wyjechać, przywołał sługi i powierzył im swoje dobra. Temu dał pięć talentów, temu dwa, temu jeden: każdemu według jego możliwości. Potem wyjechał. Zaraz poszedł ten, który otrzymał pięć talentów, i zaczął nimi obracać, tak że zyskał drugie pięć. Tak samo ten z dwoma zyskał drugie dwa. A ten, co jeden otrzymał, poszedł, wykopał dół w ziemi i schował srebro swojego pana.</p>
  <p>Po długim czasie wrócił pan owych sług i rozliczał się z nimi. Podszedł ten, który otrzymał pięć talentów, przyniósł pięć talentów więcej i powiedział: „Panie, pięć talentów mi dałeś, oto zyskałem drugie pięć”. Rzekł mu pan jego: „Dobrze, sługo dobry i wierny! W małej rzeczy byłeś wierny, nad wieloma cię postawię. Wejdź do radości twojego pana”.</p>
  <p>Podszedł też ten z dwoma talentami i powiedział: „Panie, dwa talenty mi dałeś, oto drugie dwa talenty zyskałem”. Pan jego mu rzekł: „Dobrze, sługo dobry i wierny! W małej rzeczy byłeś wierny, nad wieloma cię postawię. Wejdź do radości twojego pana”.</p>
  <p>Podszedł i ten, co jeden talent otrzymał, i powiedział: „Panie, poznałem cię [i wiem], że jesteś człowiekiem twardym. Kosisz, gdzie nie zasiałeś, i zgarniasz, gdzieś nie rozsypał. Bojąc się zatem, poszedłem i twój talent schowałem w ziemi. A teraz masz, co twoje”.</p>
  <p>Na to pan jego powiedział: „Sługo gnuśny i zepsuty, wiedziałeś więc, że koszę, gdzie nie zasiałem, i zgarniam, gdzie nie rozsypałem? A zatem powinieneś powierzyć moje srebro bankierom, a ja po powrocie odzyskałbym swoje z procentem. Weźcie ten talent od niego i dajcie temu, który ma dziesięć talentów. Bo każdemu, kto ma, będzie dane i będzie miał w obfitości; a temu, kto nie ma, zabrane zostanie nawet to, co ma. A tego nieużytecznego sługę wyrzućcie w ciemność na zewnątrz. Tam będzie szloch i zgrzytanie zębami”.</p>
</Passage>
