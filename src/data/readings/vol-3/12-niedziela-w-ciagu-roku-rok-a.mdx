---
season: 'ordinary'
title: '12. Niedziela w Ciągu Roku | Rok A'
page: 43
---

# 12. Niedziela w Ciągu Roku | Rok A

<Passage
  sigla="Jr 20, 10-13"
  headline="PIERWSZE CZYTANIE"
  title="Pan uratował życie ubogiego z ręki złoczyńców"
  intro="Czytanie z Księgi proroka Jeremiasza"
  outro="Kto ma ucho, niech usłyszy, co Duch mówi Kościołowi."
>
  <p>Rzekł Jeremiasz:</p>
  <p>„Słyszałem złośliwości wielu: „Trwoga dokoła! Donieście! Oskarżmy go!”. Wszyscy przyjaciele czyhają na moje potknięcie. „Może da się oszukać? Będziemy nad nim górą i zemścimy się na nim”.</p>
  <p>Ale PAN jest ze mną jak potężny mocarz. Dlatego moi prześladowcy upadną, nie pokonają mnie, bardzo się zawstydzą, że im się nie powiodło. Doświadczą wiecznego poniżenia, którego się nie zapomina.</p>
  <p>PANIE Zastępów! Ty badasz sprawiedliwego! Przenikasz sumienie i serce. Spraw, bym ujrzał Twoją pomstę nad nimi, gdyż Tobie zawierzyłem moją sprawę.</p>
  <p>Śpiewajcie PANU, chwalcie PANA, bo wybawił ubogiego z rąk złoczyńców”.</p>
</Passage>

<ResponsorialPsalm
  sigla="Ps 69 (68), 8-9. 10 i 14ab. 17 i 33 34-35 (R.: por. 14c)"
  headline="PSALM RESPONSORYJNY"
  responsorials={['W dobroci Twojej wysłuchaj mnie, Panie.']}
>
  <p>Dla Ciebie bowiem znoszę urąganie *<br/>hańba twarz mi okrywa.<br/>Dla braci moich stałem się obcym *<br/>i cudzoziemcem dla synów mej matki.</p>
  <p>Bo gorliwość o dom Twój mnie pożera *<br/>i spadły na mnie obelgi uwłaczających Tobie.<br/>Lecz ja, o Panie, ślę moją modlitwę do Ciebie, *<br/>w czasie łaskawości, o Boże.</p>
  <p>Wysłuchaj mnie, Panie, bo łaskawa jest Twoje miłość *<br/>spojrzyj na mnie w ogromie swego miłosierdzia.<br/>Patrzcie i bądźcie radośni, ubodzy, *<br/>niech ożyje serce, szukających Boga.</p>
  <p>Bo Pan wysłuchuje biednych *<br/>i swoimi więźniami nie gardzi.<br/>Niechaj Go chwalą niebiosa i ziemia, *<br/>morza i wszystko, co w nich żyje.</p>
</ResponsorialPsalm>

<Passage
  sigla="Rz 5, 12-15"
  headline="DRUGIE CZYTANIE"
  title="Adam jest typem Chrystusa"
  intro="Czytanie z Listu świętego Pawła Apostoła do Rzymian"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Dlatego jak z powodu jednego człowieka grzech wszedł na świat, a z powodu grzechu śmierć, tak śmierć, dla której wszyscy zgrzeszyli, przeszła również na wszystkich ludzi.</p>
  <p>Bo jeszcze przed Prawem grzech był na świecie, a grzechu nie przypisuje się, jeśli nie ma Prawa, jednak śmierć królowała od Adama aż do Mojżesza nawet nad tymi, którzy nie zgrzeszyli przestępstwem takim, jak Adam. A on jest figurą przyszłego.</p>
  <p>Tylko że nie tak rzecz się ma z darem łaski, jak z przestępstwem. Jeśli mianowicie z powodu przestępstwa jednego wielu umarło, to o wiele bardziej na wielu spłynęła obficie łaska Boga i dar w łasce jednego Człowieka, Jezusa Chrystusa.</p>
</Passage>

<Passage
  sigla="J 15, 26b. 27a"
  headline="Aklamacja"
  acclamation="Alleluja, alleluja, alleluja."
>
  {`Świadectwo o mnie da Duch Prawdy
i wy także świadczyć będziecie.`}
</Passage>

<Passage
  sigla="Mt 10, 26-33"
  headline="EWANGELIA"
  title="Nie bójcie się ludzi"
  intro="Słowa Ewangelii według świętego Mateusza"
  outro="Oto słowo Pańskie."
>
  <p>„Jednak nie bójcie się ich! Nic bowiem, co zasłonięte, nie pozostanie nieodkryte, a tajne nie pozostanie nieznane. Co wam mówię w ciemności, powiedzcie to w świetle; a co słyszycie na ucho, z dachów głosem herolda ogłoście.</p>
  <p>I nie bójcie się tych, którzy zabijają ciało, a duszy zabić nie mogą. Bójcie się raczej tego, który i duszę, i ciało może zgubić w piekle. Czyż nie sprzedaje się dwóch wróbli za asa? A z nich ani jeden nie spadnie na ziemię [bez zgody] waszego Ojca. I nawet wszystkie wasze włosy na głowie są policzone. Więc się nie bójcie. Wy więcej jesteście warci niż wiele wróbli.</p>
  <p>Do każdego, kto przyzna się do mnie przed ludźmi, przyznam się i ja przed moim Ojcem, który jest w niebie; a każdego, kto mnie się wyprze przed ludźmi, wyprę się i ja przed moim Ojcem, który jest w niebie”.</p>
</Passage>
