---
season: 'ordinary'
title: '24. Niedziela w Ciągu Roku | Rok A'
page: '81'
---

# 24. Niedziela w Ciągu Roku | Rok A

<Passage
sigla="Syr 27, 30-28, 7"
headline="PIERWSZE CZYTANIE"
title="Odpuść winę bliźniemu"
intro="Czytanie z Księgi Syracydesa"
outro="Kto ma ucho, niech usłyszy, co Duch mówi Kościołowi."
>
<p>Zawiść i złość to ohydne uczucia, zawładną one grzesznikiem.</p>
<p>Kto się mści, dozna zemsty od PANA, On grzechy dostrzega wyraźnie.</p>
<p>Przebacz zło twemu bliźniemu, a wtedy, gdy będziesz prosił, Bóg tobie przebaczy.</p>
<p>Czy ktoś, kto żywi gniew przeciw bliźniemu, może szukać uzdrowienia u PANA? Jeśli nie ma miłosierdzia dla podobnego sobie, jak może wznosić błaganie za swoje grzechy? Sam jest cielesny, a trwa w nienawiści, któż więc zgładzi jego grzechy? Miej na uwadze koniec swego życia: rozkład ciała i śmierć, przestań nienawidzić i zachowuj przykazania.</p>
<p>Pamiętaj o przykazaniach i o przymierzu Najwyższego, nie żyw nienawiści do bliźniego i przebacz urazy.</p>
</Passage>

<ResponsorialPsalm
sigla="Ps 103 (102), 1-2. 3-4. 9-10. 11-12 (R.: por. 8a)"
headline="PSALM RESPONSORYJNY"
responsorials={[' Pan jest łaskawy, pełen miłosierdzia.']}
>
<p>Błogosław, duszo moja, Pana, *<br/>i wszystko, co jest we mnie, święte imię Jego.<br/>Błogosław, duszo moja, Pana *<br/>i nie zapominaj o wszystkich jego dobrodziejstwach.</p>
<p>On odpuszcza wszystkie twoje winy *<br/>i leczy wszystkie choroby,<br/>On twoje życie ratuje od zguby, *<br/>obdarza cię łaską i zmiłowaniem.</p>
<p>Nie zapamiętuje się w sporze, *<br/>nie płonie gniewem na wieki.<br/>Nie postępuje z nami według naszych grzechów *<br/>ani według win naszych nam nie odpłaca.</p>
<p>Bo jak wysoko niebo wznosi się nad ziemią, *<br/>tak wielka jest łaska Pana dla Jego czcicieli.<br/>Jak odległy jest wschód od zachodu, *<br/>tak daleko odsunął od nas nasze winy.</p>
</ResponsorialPsalm>
<Passage
sigla="Rz 14, 7-9"
headline="DRUGIE CZYTANIE"
title="W życiu i w śmierci należymy do Pana"
intro="Czytanie z Listu świętego Pawła Apostoła do Rzymian"
outro="Kto ma ucho, niech usłyszy, co Duch mówi Kościołowi."
>
<p>Siostry i bracia:</p>
<p>Bo przecież nikt z nas nie żyje dla siebie i nikt dla siebie nie umiera. Jeśli żyjemy, dla Pana żyjemy; także jeśli umieramy, dla Pana umieramy. Czy zatem żyjemy, czy umieramy, do Pana należymy. Przecież Chrystus po to umarł i znowu żyć zaczął, aby być Panem umarłych i żyjących.</p>
</Passage>
<Passage
sigla="J 13, 34"
headline="AKLAMACJA"
acclamation="Aklamacja: Alleluja, alleluja, alleluja."
>
{`Daję wam przykazanie nowe, abyście się wzajemnie miłowali,
    jak Ja was umiłowałem.`}
</Passage>
<Passage
sigla="Mt 18, 21-35"
headline="EWANGELIA"
title="Przypowieść o nielitościwym dłużniku"
intro="Słowa Ewangelii według świętego Mateusza"
outro="Oto słowo Pańskie"
>
<p>W tym czasie podszedł do Niego Piotr i powiedział: „Panie, jeśli grzeszyć będzie mój brat względem mnie, ile razy mam mu przebaczać? Czy aż siedem razy!?” Jezus mu odpowiedział: „Nie nakazuję ci, że aż siedem razy, lecz że aż siedemdziesiąt siedem razy!!!</p>
<p>Z tej właśnie racji królestwo niebieskie stało się podobne do pewnego króla, który postanowił rozliczyć się ze swoimi podwładnymi. Gdy zaczął się rozliczać, przyprowadzono do niego pewnego dłużnika, [winnego] dziesięć tysięcy talentów. Ponieważ nie miał mu z czego oddać, kazał ten pan sprzedać jego samego, i żonę, i dzieci, i wszystko, co posiadał, by tak [dług] pokrył. Więc padł ten podwładny na twarz, bił przed nim pokłony i mówił: „Bądź dla mnie cierpliwy, a wszystko ci oddam”. Wtedy zlitował się pan nad podwładnym, wypuścił go i dług z niego zdjął.</p>
<p>Po wyjściu spotkał ów podwładny kogoś tak samo jak on podwładnego, który był mu winien sto denarów. Złapał go wtedy, przydusił i powiedział: „Zwróć, coś winien!” Upadł ten jego współpodwładny na twarz i prosił go: „Okaż mi cierpliwość, a zwrócę ci”. On jednak nie zgodził się, lecz poszedł i kazał go zamknąć w więzieniu, aż odda dług.</p>
<p>Widzieli to wydarzenie inni jego współpodwładni i bardzo się zasmucili. Poszli zatem i przedstawili swojemu panu wszystko, co się stało. Wówczas wezwał go jego pan i powiedział: „Sługo zepsuty, cały ów dług zdjąłem z ciebie, bo mnie prosiłeś. Czy i ty nie powinieneś okazać litości swojemu współsłudze, jak ja ci okazałem?” I ten pan jego, uniesiony gniewem, wydał go na katorgę, aż zwróci cały dług.</p>
<p>Tak również mój Ojciec niebieski uczyni z wami, jeśli każdy z serca swojego nie odpuści swojemu bratu”.</p>
</Passage>