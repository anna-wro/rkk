---
season: 'ordinary'
title: '26. Niedziela W Ciągu Roku | Rok A'
page: '87'
---

# 26. Niedziela W Ciągu Roku | Rok A

<Passage
sigla="Ez 18, 25-28"
headline="PIERWSZE CZYTANIE"
title="Bóg nie chce śmierci grzesznika"
intro="Czytanie z Księgi proroka Ezechiela"
outro="Kto ma ucho, niech usłyszy, co Duch mówi Kościołowi."
>
<p>„Wy jednak twierdzicie: „Postępowanie PANA nie jest słuszne”. Słuchajcie więc, ludu izraelski: Czy moje postępowanie jest niesłuszne, czy raczej wasze? Gdy bowiem sprawiedliwy przestanie postępować uczciwie, gdy będzie czynił bezprawie i umrze, to umrze z powodu bezprawia, które czynił.</p>
<p>Gdy natomiast bezbożny porzuci swoje grzeszne postępowanie i będzie przestrzegał prawa i sprawiedliwości, zachowa swoje życie. Jeśli się opamięta i porzuci wszystkie swoje przestępstwa, których się dopuszczał, na pewno będzie żył, nie umrze”.</p>
</Passage>

<ResponsorialPsalm
sigla="Ps 25 (24), 4-5. 6-7. 8-9 (R.: 6)"
headline="PSALM RESPONSORYJNY"
responsorials={[' Wspomnij, o Panie, na swe miłosierdzie.']}
>
<p>Daj mi poznać Twoje drogi, Panie, *<br/>naucz mnie chodzić Twoimi ścieżkami.<br/>Prowadź mnie w prawdzie według Twych pouczeń, *<br/>Boże i Zbawco, w Tobie mam nadzieję.</p>
<p>Wspomnij na swoje miłosierdzie, Panie, *<br/>na swoją miłość, która trwa od wieków.<br/>Nie pamiętaj mi grzechów i win mej młodości, †<br/>lecz o mnie pamiętaj w swoim miłosierdziu, *<br/>ze względu na dobroć Twą, Panie.</p>
<p>Dobry jest Pan i prawy, *<br/>dlatego wskazuje drogę grzesznikom.<br/>Pomaga pokornym czynić dobrze, *<br/>uczy pokornych dróg swoich.</p>
</ResponsorialPsalm>
<Passage
sigla="Flp 2, 1-11"
headline="DRUGIE CZYTANIE"
title="Jezus Chrystus wzorem pokory"
intro="Czytanie z Listu świętego Pawła Apostoła do Filipian"
outro="Kto ma ucho, niech usłyszy, co Duch mówi Kościołowi."
>
<p>Siostry i bracia:</p>
<p>Jeśli zatem [jest] jakaś zachęta w Chrystusie, jakieś pocieszenie miłości, jakaś wspólnota ducha, jakaś serdeczność i tkliwość, pełną uczyńcie moją radość, byście jedno myśleli, byście tę samą mieli miłość, te same uczucia, byście o jedno się troszczyli: niczego dla intryg, niczego dla pustej chwały, lecz byście jedni drugich uważali za wyższych od siebie, aby każdy nie to, co swoje, miał na uwadze, lecz każdy i to, co innych.</p>
<p>Niech te myśli w was będą, które i w Chrystusie Jezusie.</p>
<p>On, choć istnieje w postaci Boga, nie za łakomy łup uznał być na równi z Bogiem, lecz ogołocił się, przyjąwszy postać sługi, zacząwszy istnieć podobnie jak ludzie; z wyglądu postrzegany jak każdy człowiek uniżył się, stając się posłuszny aż do śmierci: śmierci na krzyżu! Dlatego Bóg Go wywyższył i dał Mu imię, imię nad wszelkie imię, aby na imię Jezusa uklękło każde kolano: [istot] niebieskich, naziemnych i podziemnych, i aby każdy język wyznał, że Jezus Chrystus panem ku chwale Boga Ojca.</p>
</Passage>
<Passage
sigla="J 10, 27"
headline="AKLAMACJA"
acclamation="Aklamacja: Alleluja, alleluja, alleluja."
>
{`Moje owce słuchają mojego głosu,
    Ja znam je, a one idą za Mną.`}
</Passage>
<Passage
sigla="Mt 21, 28-32"
headline="EWANGELIA"
title="Nawrócenie prowadzi do zbawienia"
intro="Słowa Ewangelii według świętego Mateusza"
outro="Oto słowo Pańskie"
>
<p>„Co o tym myślicie? Pewien człowiek miał dwóch synów. Przyszedł do jednego i powiedział: „Synu, idź dziś do pracy w winnicy”. On odpowiadając rzekł: „Nie chcę”. Później jednak zmienił zdanie i poszedł. Przyszedł do drugiego i to samo powiedział. A on w odpowiedzi rzekł: „Już idę, panie”. Ale nie poszedł. Który z tych dwóch spełnił wolę ojca?”</p>
<p>Odpowiedzieli: „Pierwszy”.</p>
<p>Jezus powiedział im: „Oznajmiam wam, że poborcy i ladacznice prędzej niż wy wchodzą do królestwa Bożego. Bo szedł u was Jan drogą sprawiedliwości, a nie uwierzyliście mu, poborcy natomiast i ladacznice uwierzyli mu. Wy nawet potem, gdy [to] zobaczyliście, nie zmieniliście zdania, by mu uwierzyć”.</p>
</Passage>