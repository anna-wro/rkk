---
season: 'ordinary'
title: '29. Niedziela W Ciągu Roku | Rok A'
page: '98'
---

# 29. Niedziela W Ciągu Roku | Rok A

<Passage
  sigla="Iz 45, 1. 4-6"
  headline="PIERWSZE CZYTANIE"
  title="Król Cyrus narzędziem Boga"
  intro="Czytanie z Księgi proroka Izajasza"
  outro="Kto ma ucho, niech usłyszy, co Duch mówi Kościołowi."
>
  <p>Tak mówi PAN do swojego pomazańca, Cyrusa, którego prawą rękę mocno ujął, aby przed nim ukorzyć narody i broń odebrać królom, aby drzwi przed nim otworzyć, aby bramy przed nim nie były zamknięte:</p>
  <p>„Ze względu na mojego sługę Jakuba i mego wybrańca Izraela, wzywam cię po imieniu, nadaję ci zaszczytny tytuł, chociaż Mnie nie znasz. Ja jestem PANEM i nie ma innego, oprócz Mnie nie ma boga! Przepasuję cię do walki, chociaż Mnie nie znasz, aby poznano od wschodu aż po zachód, że oprócz Mnie nie ma nikogo! Ja jestem PANEM i nie ma innego”.</p>
</Passage>

<ResponsorialPsalm
  sigla="Ps 96 (95), 1 i 3. 4-5. 7-8. 9-10ac (R.: por. 3)"
  headline="PSALM RESPONSORYJNY"
  responsorials={[' Pośród narodów głoście chwałę Pana.']}
>
  <p>Śpiewajcie Panu pieśń nową, *<br/>Śpiewaj Panu, ziemio cała.<br/>Głoście Jego chwałę wśród wszystkich narodów, *<br/>Rozgłaszajcie cuda pośród wszystkich ludów.</p>
  <p>Wielki jest Pan, godzien wszelkiej chwały, *<br/>Budzi trwogę najwyższą, większą niż inni bogowie.<br/>Bo wszyscy bogowie pogan są tylko ułudą, *<br/>Pan zaś stworzył niebiosa.</p>
  <p>Oddajcie Panu, rodziny narodów, *<br/>Oddajcie Panu chwałę i uznajcie Jego potęgę.<br/>Oddajcie Panu chwałę należną Jego imieniu, *<br/>Przynieście dary i wejdźcie na Jego dziedzińce.</p>
  <p>Uwielbiajcie Pana w świętym przybytku. *<br/>Zadrżyj ziemio cała przed Jego obliczem.<br/>Głoście wśród ludów, że Pan jest królem, *<br/>Będzie sprawiedliwie sądził ludy.</p>
</ResponsorialPsalm>
<Passage
  sigla="1 Tes 1, 1-5b"
  headline="DRUGIE CZYTANIE"
  title="Święty Paweł dziękuje Bogu za wiarę, nadzieję i miłość Tesaloniczan"
  intro="Początek Pierwszego listu świętego Pawła Apostoła do Tesaloniczan"
  outro="Kto ma ucho, niech usłyszy, co Duch mówi Kościołowi."
>
  <p>Paweł, Sylwan i Tymoteusz do Kościoła Tesaloniczan w Bogu Ojcu i w Panu, Jezusie Chrystusie: łaska wam i pokój.</p>
  <p>Dziękujemy zawsze Bogu za was wszystkich, ilekroć robimy wspomnienie w naszych modlitwach, bo stale pamiętamy o waszym dziele wiary, o trudzie miłości i o trwaniu przed Bogiem i Ojcem naszym w nadziei Pana naszego, Jezusa Chrystusa. Wiemy przecież, umiłowani przez Boga bracia, o waszym wyborze, o tym, że nasze głoszenie ewangelii nie dotarło do was w samym tylko słowie, lecz również w mocy, i w Duchu Świętym, i w całkowitym przekonaniu.</p>
</Passage>
<Passage
  sigla="Mt 22, 21"
  headline="AKLAMACJA"
  acclamation="Aklamacja: Alleluja, alleluja, alleluja."
>
  {`Oddajcie Cezarowi to, co należy do Cezara,
A Bogu to, co należy do Boga.`}
</Passage>
<Passage
  sigla="Mt 22, 15-21"
  headline="EWANGELIA"
  title="Oddajcie Cezarowi to, co należy do Cezara, a Bogu to, co należy do Boga"
  intro="Słowa Ewangelii według świętego Mateusza"
  outro="Oto słowo Pańskie"
>
  <p>Odeszli wówczas faryzeusze i wspólnie postanowili, aby Go złapać na jakimś słowie.</p>
  <p>Wysłali do Niego swoich uczniów razem z ludźmi Heroda i zapytali: „Nauczycielu, wiemy, że jesteś szczery i że z całą prawdą uczysz drogi Bożej. I nie zależy Ci na kimś tam, bo nie zwracasz uwagi na powierzchowność ludzi. A zatem powiedz nam, czy według Ciebie trzeba płacić podatek cesarzowi, czy nie?”</p>
  <p>Jezus rozpoznał ich złośliwość, dlatego powiedział: „Dlaczego, obłudnicy, wystawiacie mnie na próbę? Pokażcie mi monetę podatkową”. Podali mu denara.</p>
  <p>Zapytał ich: „Czyj to jest wizerunek i napis?”</p>
  <p>Odpowiedzieli: „Cesarza”.</p>
  <p>Wtedy im rzekł: „Oddajcie więc Cezarowi, co Cezara, a Bogu, co Boga”.</p>
</Passage>
