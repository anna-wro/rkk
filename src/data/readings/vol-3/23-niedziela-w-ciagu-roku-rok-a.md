---
season: 'ordinary'
title: '23. Niedziela w Ciągu Roku | Rok A'
page: '78'
---

# 23. Niedziela w Ciągu Roku | Rok A

<Passage
sigla="Ez 33, 7-9"
headline="PIERWSZE CZYTANIE"
title="Obowiązek upominania"
intro="Czytanie z Księgi proroka Ezechiela"
outro="Kto ma ucho, niech usłyszy, co Duch mówi Kościołowi."
>
<p>„Otóż ciebie, synu człowieczy, ustanowiłem stróżem ludu Izraela. Gdy usłyszysz słowo z moich ust, ostrzeżesz ich w moim imieniu. Gdy powiem bezbożnemu: „Bezbożniku, na pewno umrzesz”, a ty nic nie powiesz, aby odwieść bezbożnego od jego postępowania, ten bezbożny umrze z powodu swojego grzechu, ale odpowiedzialnością za jego śmierć obarczę ciebie. Lecz jeśli ostrzegałeś bezbożnego, aby zmienił swoje postępowanie, a on nie zmienił swojego postępowania, to umrze z powodu swojego grzechu, ty jednak ocalisz własne życie”.</p>
</Passage>

<ResponsorialPsalm
sigla="Ps 95 (94), 1-2. 6-7ab. 7c-9 (R.: por. 7c i 8a)"
headline="PSALM RESPONSORYJNY"
responsorials={[' Słysząc głos Pana, serc nie zatwardzajcie.']}
>
<p>Przyjdźcie, radośnie śpiewajmy Panu, *<br/>wznośmy okrzyki ku chwale Opoki naszego zbawienia,<br/>stańmy przed obliczem Jego z uwielbieniem, *<br/>radośnie śpiewajmy Mu pieśni.</p>
<p>Przyjdźcie, uwielbiajmy Go padając na twarze, *<br/>zegnijmy kolana przed Panem, który nas stworzył.<br/>Albowiem On jest naszym Bogiem, *<br/>a my ludem Jego pastwiska i owcami w Jego ręku.</p>
<p>Obyście dzisiaj usłyszeli głos Jego: †<br/>„Niech nie twardnieją wasze serca jak w Meriba, *<br/>jak na pustyni w dniu Massa,<br/>gdzie Mnie kusili wasi ojcowie, *<br/>doświadczali Mnie, choć widzieli moje dzieła”.</p>
</ResponsorialPsalm>
<Passage
sigla="Rz 13, 8-10"
headline="DRUGIE CZYTANIE"
title="Miłość jest wypełnieniem Prawa"
intro="Czytanie z Listu świętego Pawła Apostoła do Rzymian"
outro="Kto ma ucho, niech usłyszy, co Duch mówi Kościołowi."
>
<p>Siostry i bracia:</p>
<p>Nikomu niczego nie bądźcie winni z wyjątkiem wzajemnej miłości. Kto miłuje bliźniego, już wypełnił Prawo. Bo owo „nie będziesz cudzołożył, nie będziesz zabijał, nie będziesz kradł, nie będziesz pożądał” i jakiekolwiek tam jeszcze inne przykazanie w tym oto zdaniu się streszczają: „Będziesz miłował bliźniego swego jak siebie samego”. Miłość nie wyrządza bliźniemu krzywdy, a zatem miłość wypełnieniem Prawa.</p>
</Passage>
<Passage
sigla="2 Kor 5, 19"
headline="AKLAMACJA"
acclamation="Aklamacja: Alleluja, alleluja, alleluja."
>
{`W Chrystusie Bóg pojednał świat ze sobą,
    nam zaś przekazał słowo jednania.`}
</Passage>
<Passage
sigla="Mt 18, 15-20"
headline="EWANGELIA"
title="Upomnienie braterskie"
intro="Słowa Ewangelii według świętego Mateusza"
outro="Oto słowo Pańskie"
>
<p>„Jeśli zgrzeszy twój brat względem ciebie, idź, zwróć mu uwagę sam na sam. Jeśli cię posłucha, pozyskałeś swojego brata; a jeśli nie posłucha, weź z sobą jeszcze jednego lub dwóch, aby każda sprawa miała potwierdzenie w wypowiedzi dwóch lub trzech świadków. Jeśli także ich nie posłucha, przedstaw [to] Kościołowi; a jeśli i Kościoła nie posłucha, niech ci będzie jak poganin i poborca.</p>
<p>Zapewniam was: cokolwiek zwiążecie na ziemi, będzie związane w niebie, a co rozwiążecie na ziemi, będzie rozwiązane w niebie.</p>
<p>I jeszcze zapewniam was: jeśli dwóch z was na ziemi zgodzi się co do jakiejkolwiek sprawy, by o nią się modlić, to spełni się im za sprawą mojego Ojca, Tego w niebie. Bo gdzie dwóch lub trzech jest zebranych w moje imię, tam jestem wśród nich”.</p>
</Passage>