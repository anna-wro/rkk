---
season: 'ordinary'
title: '31. Niedziela w Ciągu Roku | Rok A'
page: '104'
---

# 31. Niedziela w Ciągu Roku | Rok A

<Passage
  sigla="Ml 1, 14b-2, 2b. 8-10"
  headline="PIERWSZE CZYTANIE"
  title="Niewierni kapłani Starego Przymierza"
  intro="Czytanie z Księgi proroka Malachiasza"
  outro="Kto ma ucho, niech usłyszy, co Duch mówi Kościołowi."
>
  <p>„Ja jestem wielkim Królem - mówi PAN Zastępów - a moje imię wzbudza lęk między narodami. A teraz, kapłani, to jest polecenie dla was. Jeżeli nie usłuchacie i nie weźmiecie sobie do serca, że macie oddawać cześć mojemu imieniu - mówi PAN Zastępów, to rzucę na was przekleństwo i przeklnę wasze błogosławieństwo.</p>
  <p>Ale wy zeszliście z tej drogi i wielu zwiedliście waszym nauczaniem. Zerwaliście przymierze, które zawarłem z Lewim - mówi PAN Zastępów. Dlatego Ja sprawiłem, że cały lud was lekceważy i poniża, ponieważ nie idziecie drogami wytyczonymi przeze Mnie i jesteście stronniczy w stosowaniu prawa”.</p>
  <p>Czy nie mamy wszyscy jednego Ojca? Czy nie stworzył nas jeden Bóg? Dlaczego oszukujemy się wzajemnie i znieważamy przymierze, które Bóg zawarł z naszymi przodkami?</p>
</Passage>

<ResponsorialPsalm
  sigla="Ps 131 (130), 1. 2-3"
  headline="PSALM RESPONSORYJNY"
  responsorials={[' Strzeż duszy mojej w Twym pokoju, Panie.']}
>
  <p>Panie, moje serce się nie pyszni *<br/>i nie patrzą wyniośle moje oczy.<br/>Nie dbam o rzeczy wielkie *<br/>ani o to, co przerasta moje siły.</p>
  <p>Lecz uspokoiłem i uciszyłem moją duszę. †<br/>Jak dziecko na łonie swej matki, *<br/>jak ciche dziecko jest we mnie moja dusza.<br/>Izraelu, złóż nadzieję w Panu, *<br/>teraz i na wieki.</p>
</ResponsorialPsalm>
<Passage
  sigla="1 Tes 2, 7b-9. 13"
  headline="DRUGIE CZYTANIE"
  title="Owocność apostolatu Pawła"
  intro="Czytanie z Pierwszego listu świętego Pawła Apostoła do Tesaloniczan"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Jednak stanęliśmy wśród was jak nieletni lub jak niańka karmiąca swoje dzieci. Z naszej wielkiej serdeczności dla was postanowiliśmy podzielić się z wami nie tylko ewangelią Bożą, lecz także nami samymi, bo bardzo staliście się nam drodzy. Przecież pamiętacie, bracia, ten nasz trud i znój: dniem i nocą pracując, aby dla nikogo z was nie być ciężarem, głosiliśmy wam równocześnie ewangelię Bożą.</p>
  <p>I z tego powodu również my dziękujemy bez przerwy Bogu, że przyjmując od nas słowo wieszczące o Bogu, nie ludzkie przyjęliście słowo, lecz, jak jest naprawdę, słowo Boga, który w was, ponieważ wierzycie, działa.</p>
</Passage>
<Passage
  sigla="Mt 23, 9a. 10b"
  headline="AKLAMACJA"
  acclamation="Aklamacja: Alleluja, alleluja, alleluja."
>
  {`Jeden jest Ojciec wasz w niebie
i jeden jest wasz Nauczyciel, Chrystus.`}
</Passage>
<Passage
  sigla="Mt 23, 1-12"
  headline="EWANGELIA"
  title="Obłuda faryzeuszy"
  intro=" Słowa Ewangelii według świętego Mateusza"
  outro="Oto słowo Pańskie"
>
  <p>Przemówił wtedy Jezus do tłumów i do swoich uczniów takimi słowami:</p>
  <p>„Na ławie Mojżeszowej zasiedli uczeni w Piśmie i faryzeusze. Spełniajcie więc i przestrzegajcie, cokolwiek wam powiedzą, ale według ich uczynków nie postępujcie; bo nakazują, lecz sami nie czynią. Wiążą ciężkie i nie do uniesienia pakunki i nakładają ludziom na barki, a sami nawet swoim palcem nie chcą ich popchnąć. Wszystkie swoje uczynki spełniają dla pokazania się ludziom, rozszerzają swoje filakteria i wydłużają frędzle, lubią pierwsze miejsca na ucztach, i pierwsze stołki w synagogach, i pozdrowienia w publicznych miejscach, i tytuł rabbi u ludzi.</p>
  <p>Wy nie nazywajcie siebie rabbi, bo jeden jest waszym nauczycielem, a wy wszyscy jesteście braćmi. I nie nazywajcie nikogo swoim ojcem na ziemi, bo jeden jest wasz Ojciec: Ten w niebie. Nie nazywajcie też siebie przewodnikami, bo jeden jest waszym przewodnikiem: Chrystus.</p>
  <p>Kto większy między wami, będzie waszym sługą. Kto wywyższać się będzie, zostanie poniżony; a kto się będzie uniżał, zostanie wywyższony”.</p>
</Passage>
