---
season: 'ordinary'
title: '30. Niedziela W Ciągu Roku | Rok A'
page: '101'
---

# 30. Niedziela W Ciągu Roku | Rok A

<Passage
  sigla="Wj 22, 20-26"
  headline="PIERWSZE CZYTANIE"
  title="Bóg słyszy skargę pokrzywdzonych"
  intro="Czytanie z Księgi Wyjścia"
  outro="Kto ma ucho, niech usłyszy, co Duch mówi Kościołowi."
>
  <p>„Nie będziesz dręczył ani uciskał cudzoziemca, gdyż i wy byliście cudzoziemcami w ziemi egipskiej.</p>
  <p>Nie skrzywdzisz wdowy ani sieroty. Gdyby bowiem stała się im krzywda z twojego powodu i wezwaliby mojej pomocy, z pewnością wysłucham ich wołania. Zapałam wówczas gniewem i wytracę was mieczem, aby wasze żony stały się wdowami, a dzieci sierotami.</p>
  <p>Jeśli pożyczysz pieniądze ubogiemu spośród mojego ludu, który mieszka z tobą, nie postąpisz wobec niego jak lichwiarz, nie naliczysz mu odsetek.</p>
  <p>Jeśli weźmiesz w zastaw płaszcz swojego bliźniego, musisz mu go zwrócić przed zachodem słońca, gdyż tylko nim może się przykryć, gdy uda się na spoczynek. Jeśli wołać będzie do Mnie o pomoc, wysłucham go, gdyż jestem litościwy”.</p>
</Passage>

<ResponsorialPsalm
  sigla="Ps 18 (17), 2-3a. 3bc-4. 47 i 51ab (R.: 2)"
  headline="PSALM RESPONSORYJNY"
  responsorials={[' Miłuję Ciebie, Panie, mocy moja.']}
>
  <p>Miłuję Cię, Panie, *<br/>Panie, mocy moja,<br/>Panie, opoko moja i twierdzo, *<br/>mój wybawicielu.</p>
  <p>Boże, skało moja, na którą się chronię, *<br/>tarczo moja, mocy zbawienia mego i moja obrono.<br/>Wzywani Pana, godnego chwały, *<br/>i wyzwolony będę od moich nieprzyjaciół.</p>
  <p>Niech żyje Pan, niech będzie błogosławiona moja Opoka. *<br/>Niech będzie wywyższony mój Bóg i Zbawca.<br/>Ty dajesz wielkie zwycięstwo królowi *<br/>i okazujesz łaskę Twemu pomazańcowi.</p>
</ResponsorialPsalm>
<Passage
  sigla="1 Tes 1, 5c-10"
  headline="DRUGIE CZYTANIE"
  title="Służyć Bogu żywemu i oczekiwać Jego Syna"
  intro="Czytanie z Pierwszego listu świętego Pawła Apostoła do Tesaloniczan"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Bo przecież wiecie, jacy stanęliśmy wśród was dla was. A wy staliście się naśladowcami naszymi i Pana, bo przyjęliście słowo pośród wielkiego ucisku z radością pochodzącą od Ducha Świętego i tak staliście się wzorem dla wszystkich wierzących w Macedonii i w Azji.</p>
  <p>Słowo Pańskie bowiem rozeszło się od was nie tylko po Macedonii i po Achai, lecz wasza wiara w Boga dotarła do każdego zakątka, tak że my już nie musimy niczego więcej mówić. Oni opowiadają o nas, jakiego to przyjęcia doznaliśmy u was i jak zawróciliście od idoli do Boga, aby służyć Bogu żywemu i prawdziwemu i oczekiwać z nieba Jego Syna, którego wskrzesił z martwych, Jezusa, który nas wybawia od nadchodzącego gniewu.</p>
</Passage>
<Passage
  sigla="J 14, 23"
  headline="AKLAMACJA"
  acclamation="Aklamacja: Alleluja, alleluja, alleluja."
>
  {`Jeśli mnie kto miłuje, będzie zachowywał moją naukę,
a Ojciec mój umiłuje go i do niego przyjdziemy.`}
</Passage>
<Passage
  sigla="Mt 22, 34-40"
  headline="EWANGELIA"
  title="Największe przykazanie"
  intro=" Słowa Ewangelii według świętego Mateusza"
  outro="Oto słowo Pańskie"
>
  <p>Gdy faryzeusze usłyszeli, jak zamknął usta saduceuszom, skupili się w gromadzie i jeden z nich, znawca Prawa, wystawiając Go na próbę, zapytał: „Nauczycielu, które przykazanie [jest] wielkie w Prawie?”</p>
  <p>On odpowiedział mu: „Będziesz miłował Pana, swojego Boga, całym swoim sercem, i całą swoją duszą, i całą swoją myślą. To jest wielkie i pierwsze przykazanie. A drugie podobne mu: Będziesz miłował bliźniego swego jak samego siebie. Na tych dwóch przykazaniach opiera się całe Prawo i Prorocy”.</p>
</Passage>
