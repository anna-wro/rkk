---
season: 'ordinary'
title: 'Piotra i Pawła, Apostołów | 29 Czerwca'
page: 78
---

# Piota i Pawła, Apostołów

<Passage
  sigla="Dz 12, 1-11"
  headline="PIERWSZE CZYTANIE"
  title="Cudowne uwolnienie Piotra z więzienia"
  intro="Czytanie z Dziejów Apostolskich"
  outro="Kto ma ucho, niech usłyszy, co Duch mówi Kościołowi."
>
  <p>W tym czasie król Herod użył przemocy, by wyrządzić krzywdę niektórym należącym do Kościoła. Zabił mieczem Jakuba, brata Jana. A gdy zobaczył, że jest to miłe Żydom, postanowił aresztować także Piotra - a były to właśnie dni Przaśników. Pojmał go zatem i osadził w więzieniu, przekazując pod opiekę czterem czteroosobowym oddziałom żołnierzy. Chciał bowiem wydać go ludowi zaraz po święcie Paschy. Piotra zatem trzymano w więzieniu. Tymczasem Kościół wznosił za nim żarliwe modlitwy do Boga.</p>
  <p>Tej nocy, kiedy Herod zamierzał go wydać, Piotr spał między dwoma żołnierzami, skuty dwoma łańcuchami. Także przed bramą strażnicy pilnowali więzienia.</p>
  <p>Nagle anioł Pana się pojawił i światło zajaśniało w owym pomieszczeniu. Obudził Piotra trąceniem w bok i powiedział: „Wstań prędko”. A łańcuchy z rąk jego opadły. Anioł powiedział mu: „Załóż pas i wdziej swe sandały”. Zrobił to. I znowu rzekł do niego: „Włóż swój płaszcz i idź za mną”.</p>
  <p>Wyszedł, idąc za nim, nieświadomy, czy prawdziwe jest to, co się dzieje za sprawą anioła. Uważał, że ma widzenie. Minęli pierwszą i drugą straż, przyszli do żelaznej bramy, przegradzającej drogę do miasta - ona sama im się otwarła - wyszli i doszli do końca jednej ulicy. I zaraz anioł oddalił się od niego.</p>
  <p>Piotr, gdy oprzytomniał, powiedział: „Teraz już wiem naprawdę, że Pan posłał swego anioła i on mnie wyrwał z ręki Heroda i z wszystkich owych oczekiwań Żydów”.</p>
</Passage>

<ResponsorialPsalm
  sigla="Ps 34 (33), 2-3. 4-5. 6-7. 8-9 (R.: 5b)"
  headline="PSALM RESPONSORYJNY"
  responsorials={['Od wszelkiej trwogi Pan Bóg mnie wyzwolił.']}
>
  <p>Będę błogosławił Pana po wieczne czasy, *<br/>Jego chwała będzie zawsze na moich ustach.<br/>Dusza moja chlubi się Panem, *<br/>niech słyszą pokorni i niech się weselą.</p>
  <p>Wysławiajcie razem ze mną Pana, *<br/>wspólnie wywyższajmy Jego imię.<br/>Szukałem pomocy u Pana, a On mnie wysłuchał *<br/>i wyzwolił od wszelkiej trwogi.</p>
  <p>Spójrzcie na Niego, a rozpromienicie się radością, *<br/>oblicza wasze nie zapłoną wstydem.<br/>Oto biedak zawołał, a Pan go usłyszał, *<br/>i uwolnił ze wszystkich ucisków.</p>
  <p>Anioł Pański otacza szańcem bogobojnych, *<br/>aby ich ocalić.<br/>Skosztujcie i zobaczcie, jak dobry jest Pan, *<br/>szczęśliwy człowiek, który znajdzie w Nim ucieczkę.</p>
</ResponsorialPsalm>

<Passage
  sigla="2 Tm 4, 6-9. 17-18"
  headline="DRUGIE CZYTANIE"
  title="Paweł przewiduje bliską śmierć i nagrodę"
  intro="Czytanie z Drugiego listu świętego Pawła do Tymoteusza"
  outro="Kto ma ucho, niech usłyszy, co Duch mówi Kościołowi."
>
  <p>Najmilszy:</p>
  <p>Ja bowiem już wylewany jestem na ofiarę, nadszedł czas mojego rozwiązania. Stoczyłem piękną walkę, bieg ukończyłem, wiarę zachowałem. Na końcu jest dla mnie odłożony wieniec sprawiedliwości. W owym dniu wręczy mi go Pan, sprawiedliwy Sędzia, a nie tylko mnie, lecz także wszystkim, którzy pokochali Jego objawienie się.</p>
  <p>Postaraj się prędko przybyć do mnie. A Pan stanął przy mnie i dodał mi siły, aby przeze mnie ogłoszone zostało pełne orędzie i aby wszyscy poganie usłyszeli. I wyrwany zostałem z paszczy lwa. Ochroni mię Pan przed każdym złym czynem i uratuje dla swojego królestwa niebieskiego. Jemu chwała na wieki wieków. Amen.</p>
</Passage>

<Passage
  sigla="Mt 16, 18"
  headline="Aklamacja"
  acclamation="Alleluja, alleluja, alleluja."
>
  {`Ty jesteś Piotr - Opoka
i na tej opoce zbuduję mój Kościół,
a bramy piekielne go nie przemogą.`}
</Passage>

<Passage
  sigla="Mt 16, 13-19"
  headline="EWANGELIA"
  title="Tobie dam klucze królestwa niebieskiego"
  intro="Słowa Ewangelii według świętego Mateusza"
  outro="Oto słowo Pańskie."
>
  <p>A kiedy Jezus przyszedł w okolice Cezarei Filipowej, pytał swoich uczniów: „Co ludzie mówią o Synu Człowieczym? Kim jest?”</p>
  <p>Oni odpowiedzieli: „Według jednych Janem Chrzcicielem, według innych Eliaszem, według jeszcze innych Jeremiaszem lub jednym z proroków”.</p>
  <p>Zapytał ich: „A wy co mówicie? Kim jestem?” Szymon Piotr odpowiedział: „Ty jesteś Mesjaszem, Synem żyjącego Boga”.</p>
  <p>Na to Jezus mu rzekł: „Błogosławiony jesteś, Szymonie, synu Jony, bo nie ciało i krew objawiły ci [to], lecz mój Ojciec, Ten w niebie. I ja ci oświadczam, że ty jesteś Piotrem, [Skałą], i na tej skale będę budował mój Kościół, a oddziały piekła go nie przemogą. Dam ci klucze królestwa niebieskiego i jeśli coś zwiążesz na ziemi, będzie związane w niebie, a jeśli coś rozwiążesz na ziemi, będzie rozwiązane w niebie”.</p>
</Passage>
