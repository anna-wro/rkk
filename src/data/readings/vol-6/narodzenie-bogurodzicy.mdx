---
season: 'holiday'
title: 'Narodzenie Bogurodzicy | 8 września'
page: '110'
---

# Narodzenie Bogurodzicy | 8 września

<Passage
sigla="Mi 5, 1-4a"
headline="PIERWSZE CZYTANIE"
title="Mesjasz będzie pochodził z Betlejem"
intro="Czytanie z Księgi proroka Micheasza"
outro="Kto ma ucho, niech usłyszy, co Duch mówi Kościołowi."
>
<p>A ty, Betlejem Efrata, tak małe jesteś wśród judzkich osiedli! Z ciebie wyjdzie mi Ten, który będzie władcą w Izraelu. Jego początki sięgają praczasu i dni wieczności. Dlatego Bóg odda ich w ręce innych, aż porodzi mająca porodzić. Wtedy reszta jego braci powróci do Izraelitów.</p>
<p>Wystąpi on i będzie ich pasł mocą PANA, w majestacie imienia PANA, swojego Boga. A oni się osiedlą, bo nastanie wielki pokój aż po krańce ziemi. On sam będzie pokojem.</p>
</Passage>

<ResponsorialPsalm
sigla="Ps 13 (12), 6 (R.: por. Iz 61, 10b)"
headline="PSALM RESPONSORYJNY"
responsorials={[' Duch mój się raduje w Bogu, Zbawcy moim.']}
>
<p>Ja zaś zaufałem Twemu miłosierdziu, *<br/>niech się moje serce cieszy z Twej pomocy.<br/>Będę śpiewać Panu, *<br/>który mnie obdarzył dobrem.</p>
</ResponsorialPsalm>
<Passage
sigla="Rz 8, 28-30"
headline="DRUGIE CZYTANIE"
title="Bóg współdziała z tymi, którzy Go miłują"
intro="Czytanie z Listu świętego Pawła Apostoła do Rzymian"
outro="Kto ma ucho, niech usłyszy, co Duch mówi Kościołowi."
>
<p>Siostry i bracia:</p>
<p>Wiemy, że z tymi, którzy Boga miłują, wszystko współdziała dla dobra, z tymi, którzy zgodnie z zamierzeniem są zaproszeni. Bo których już wcześniej znał, tych też już wcześniej przeznaczył, by byli podobni do wizerunku Jego Syna, aby On był pierworodnym wśród wielu braci. A których już wcześniej [tak] przeznaczył, tych też zaprosił; a których zaprosił, tych też usprawiedliwił; a których usprawiedliwił, tych też obdarzył chwałą.</p>
</Passage>
<Passage
sigla=""
headline="AKLAMACJA"
acclamation="Aklamacja: Alleluja, alleluja, alleluja."
>
{`Szczęśliwa jesteś, Najświętsza Panno Maryjo,
    i godna wszelkiej chwały,
    bo z Ciebie narodziło się słońce sprawiedliwości,
    Chrystus, który jest naszym Bogiem.`}
</Passage>
<Passage
sigla="Mt 1, 1-16. 18-23 (dłuższa), Mt 1, 18-23 (krótsza)"
headline="EWANGELIA"
title="Maryja poczęła Jezusa za sprawą Ducha Świętego"
intro=" Słowa Ewangelii według świętego Mateusza"
outro="Oto słowo Pańskie"
>
<p>Rodowód Jezusa Chrystusa, syna Dawida, syna Abrahama. Abraham zrodził Izaaka, a Izaak zrodził Jakuba, a Jakub zrodził Judę i jego braci, a Juda zrodził Faresa i Zarę z Tamar, a Fares zrodził Ezroma, a Ezrom zrodził Arama, a Aram zrodził Aminadaba, a Aminadab zrodził Naassona, a Naasson zrodził Salmona, a Salmon zrodził Booza z Rachab, a Booz zrodził Jobeda z Rut, a Jobed zrodził Jessego, a Jesse zrodził Dawida, króla.</p>
<p>A Dawid zrodził Salomona z [żony] Uriasza, a Salomon zrodził Roboama, a Roboam zrodził Abiasza, a Abiasz zrodził Azafa, a Azaf zrodził Jozafata, a Jozafat zrodził Jorama, a Joram zrodził Ozjasza, a Ozjasz zrodził Joatama, a Joatam zrodził Achaza, a Achaz zrodził Ezechiasza, a Ezechiasz zrodził Manassesa, a Manasses zrodził Amosa, a Amos zrodził Jozjasza, a Jozjasz zrodził Jechoniasza i jego braci w czasie przesiedlenia babilońskiego. A po przesiedleniu babilońskim Jechoniasz zrodził Salatiela, a Salatiel zrodził Zorobabela, a Zorobabel zrodził Abiuda, a Abiud zrodził Eliakima, a Eliakim zrodził Azora, a Azor zrodził Sadoka, a Sadok zrodził Achima, a Achim zrodził Eliuda, a Eliud zrodził Eleazara, a Eleazar zrodził Mattana, a Mattan zrodził Jakuba, a Jakub zrodził Józefa, męża Maryi, z której narodził się Jezus, nazywany Chrystusem.</p>
<p>A z narodzeniem się Jezusa Chrystusa było tak:</p>
<p>Gdy matka Jego, Maryja, była już poślubiona Józefowi, okazała się brzemienną za sprawą Ducha Świętego, zanim oboje się zeszli. Józef, jej mąż, ponieważ był sprawiedliwy i chciał jej oszczędzić niesławy, postanowił skrycie ją oddalić.</p>
<p>Gdy już to obmyślił, anioł Pana ukazał mu się we śnie i powiedział: „Józefie, synu Dawida, nie bój się przyjąć Maryi, twojej żony, bo Poczęte w niej jest z Ducha Świętego. Urodzi Syna i nazwiesz Go imieniem Jezus, bo On wybawi swój lud z ich grzechów”.</p>
<p>A to wszystko się stało, aby spełniło się słowo, wypowiedziane przez Pana poprzez proroka: „Oto dziewica pocznie i urodzi Syna, i nazwą Go imieniem Emmanuel”, to znaczy „Bóg z nami”.</p>
</Passage>