---
season: 'holiday'
title: 'Krzyża Świętego | 14 września'
page: '113'
---

# Krzyża Świętego | 14 września

<Passage
sigla="Lb 21, 4b-9"
headline="PIERWSZE CZYTANIE"
title="Wąż z brązu znakiem ocalenia"
intro="Czytanie z Księgi Liczb"
outro="Kto ma ucho, niech usłyszy, co Duch mówi Kościołowi."
>
<p>W czasie drogi ludzie stracili cierpliwość. Zaczęli szemrać przeciwko Bogu i Mojżeszowi: „Po cóż wyprowadziliście nas z Egiptu, byśmy tu na pustyni pomarli? Brakuje chleba i wody, a ten nędzny pokarm już się nam uprzykrzył”.</p>
<p>PAN zesłał między lud jadowite węże. Kąsały one ludzi i wielu Izraelitów pomarło. Ludzie zwrócili się więc do Mojżesza: „Zawiniliśmy, szemrząc przeciwko PANU i przeciwko tobie. Proś PANA, aby nas ratował od węży”. I Mojżesz błagał Boga za ludem.</p>
<p>PAN rzekł do Mojżesza: „Wykonaj podobiznę jadowitego węża i umieść go na drewnianym palu. Jeśli ktoś zostanie ukąszony, a spojrzy na niego, uniknie śmierci”. Mojżesz sporządził więc węża z miedzi i zawiesił go na drewnianym palu. Jeśli wąż kogoś ukąsił, a ten spojrzał na węża z miedzi ratował swoje życie.</p>
</Passage>

<ResponsorialPsalm
sigla="Ps 78 (77), 1-2. 34-35. 36-37. 38 (R.: por. 7b)"
headline="PSALM RESPONSORYJNY"
responsorials={[' Wielkich dzieł Boga nie zapominajmy.']}
>
<p>Słuchaj, mój ludu, nauki mojej, *<br/>nakłońcie wasze uszy na słowa ust moich.<br/>Do przypowieści otworzę me usta, *<br/>wyjawię tajemnice zamierzchłego czasu.</p>
<p>Gdy ich zabijał, wtedy Go szukali, *<br/>nawróceni garnęli się do Boga.<br/>Przypominali sobie, że Bóg jest ich opoką, *<br/>że Bóg Najwyższy ich Zbawicielem.</p>
<p>Lecz oszukiwali Go swymi ustami *<br/>i kłamali Mu swoim językiem.<br/>Ich serce nie było Mu wierne, *<br/>w przymierzu z Nim nie byli stali.</p>
<p>On jednak będąc miłosierny *<br/>odpuszczał im winę, a nie zatracał,<br/>gniew swój często powściągał *<br/>i powstrzymywał swoje wzburzenie.</p>
</ResponsorialPsalm>
<Passage
sigla="Flp 2, 6-11"
headline="DRUGIE CZYTANIE"
title="Chrystus uniżył samego siebie, dlatego Bóg Go wywyższył"
intro="Czytanie z Listu świętego Pawła Apostoła do Filipian"
outro="Kto ma ucho, niech usłyszy, co Duch mówi Kościołowi."
>
<p>On, choć istnieje w postaci Boga, nie za łakomy łup uznał być na równi z Bogiem, lecz ogołocił się, przyjąwszy postać sługi, zacząwszy istnieć podobnie jak ludzie; z wyglądu postrzegany jak każdy człowiek uniżył się, stając się posłuszny aż do śmierci: śmierci na krzyżu!</p>
<p>Dlatego Bóg Go wywyższył i dał Mu imię, imię nad wszelkie imię, aby na imię Jezusa uklękło każde kolano: [istot] niebieskich, naziemnych i podziemnych, i aby każdy język wyznał, że Jezus Chrystus panem ku chwale Boga Ojca.</p>
</Passage>
<Passage
sigla="Rz 8, 15"
headline="AKLAMACJA"
acclamation="Aklamacja: Alleluja, alleluja, alleluja."
>
{`Uwielbiamy Cię, Chryste, i błogosławimy Ciebie,
    bo przez Krzyż twój święty, świat odkupiłeś.`}
</Passage>
<Passage
sigla="J 3, 13-17"
headline="EWANGELIA"
title="Krzyż narzędziem zbawienia"
intro=" Słowa Ewangelii według świętego Jana"
outro="Oto słowo Pańskie"
>
<p>„Nikt nie wstąpił do nieba oprócz Tego, który z nieba zstąpił: oprócz Syna Człowieczego.</p>
<p>A jak Mojżesz na pustyni umieścił wysoko węża, tak trzeba, aby Syn Człowieczy został umieszczony wysoko, aby każdy wierzący w Niego otrzymał życie wieczne.</p>
<p>Bo tak Bóg umiłował świat, że Syna jednorodzonego wydał, aby każdy wierzący w Niego nie zginął, lecz otrzymał życie wieczne. I nie posłał Bóg Syna na świat, aby sądził ten świat, lecz aby świat dzięki Niemu został zbawiony.</p>
</Passage>