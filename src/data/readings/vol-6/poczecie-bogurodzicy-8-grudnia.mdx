---
season: 'holiday'
title: 'Poczęcie Bogurodzicy | 8 grudnia'
page: '144'
---

# Poczęcie Bogurodzicy | 8 grudnia

<Passage
  sigla="Rdz 3, 9-15"
  headline="PIERWSZE CZYTANIE"
  title="Wprowadzam nieprzyjaźń pomiędzy potomstwo twoje i potomstwo niewiasty"
  intro="Czytanie z Księgi Rodzaju"
  outro="Kto ma ucho, niech usłyszy, co Duch mówi Kościołowi."
>
  <p>Zawołał więc PAN Bóg mężczyznę i spytał: „Gdzie jesteś?”. On odrzekł: „Słyszałem Twój głos w ogrodzie, zląkłem się, gdyż jestem nagi, i ukryłem się”. Bóg zapytał: „Kto ci powiedział, że jesteś nagi? Czy zjadłeś z drzewa, z którego zakazałem ci jeść?”. Odpowiedział mężczyzna: „Kobieta, którą postawiłeś przy mnie, dała mi owoc z drzewa i zjadłem”.</p>
  <p>PAN Bóg zapytał kobietę: „Dlaczego to uczyniłaś?”. Kobieta odpowiedziała: „Wąż mnie skusił i zjadłam”.</p>
  <p>Wówczas PAN Bóg rzekł do węża: „Ponieważ to uczyniłeś, bądź przeklęty wśród bydła i polnych zwierząt. Na brzuchu będziesz pełzać i proch będziesz jeść przez wszystkie dni swego życia. Wprowadzam nieprzyjaźń między tobą a kobietą, między twoim potomstwem a jej potomstwem. Ono zdepcze ci głowę, a ty zranisz mu piętę”.</p>
</Passage>

<ResponsorialPsalm
  sigla="Ps 98 (97), 1. 2-3ab. 3cd-4 (R.: por. 1ab)"
  headline="PSALM RESPONSORYJNY"
  responsorials={[' Śpiewajcie Panu, bo uczynił cuda.']}
>
  <p>Śpiewajcie Panu pieśń nową, *<br/>albowiem uczynił cuda.<br/>Zwycięstwo Mu zgotowała Jego prawica *<br/>i święte ramię Jego.</p>
  <p>Pan okazał swoje zbawienie, *<br/>na oczach pogan objawił swoją sprawiedliwość.<br/>Wspomniał na dobroć i na wierność swoją *<br/>dla domu Izraela.</p>
  <p>Ujrzały wszystkie krańce ziemi *<br/>zbawienie Boga naszego.<br/>Wołaj z radości na cześć Pana, cała ziemio, *<br/>cieszcie się, weselcie, i grajcie.</p>
</ResponsorialPsalm>
<Passage
  sigla="Ef 1, 3-6. 11-12"
  headline="DRUGIE CZYTANIE"
  title="Bóg wybrał nas w Chrystusie przed założeniem świata"
  intro="Czytanie z Listu świętego Pawła Apostoła do Efezjan"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Błogosławiony Bóg i Ojciec Pana naszego, Jezusa Chrystusa! On w niebiosach nas pobłogosławił wszelkim duchowym błogosławieństwem w Chrystusie zgodnie ze swoim wybraniem nas w Nim przed założeniem świata, abyśmy dzięki miłości byli przy Nim, święci i nieskalani!</p>
  <p>On nas wyznaczył do swojego usynowienia poprzez Jezusa Chrystusa zgodnie z upodobaniem swojej woli - abyśmy wychwalali wspaniałość Jego łaskawości, którą nam okazał w Umiłowanym.</p>
  <p>W Nim także otrzymaliśmy dziedzictwo jako ci, którzy zgodnie z zamierzeniem Tego, który przeprowadza wszystko według postanowienia swojej woli, przeznaczeni zostali do tego, aby być pochwałą Jego majestatu, jeśli nadzieję mamy opartą na Chrystusie.</p>
</Passage>
<Passage
  sigla="Łk 1, 28"
  headline="AKLAMACJA"
  acclamation="Aklamacja: Alleluja, alleluja, alleluja."
>
  {`Zdrowaś Maryjo, łaski pełna, Pan z Tobą,
błogosławionaś Ty między niewiastami.`}
</Passage>
<Passage
  sigla="Łk 1, 26-38"
  headline="EWANGELIA"
  title="Bądź pozdrowiona, pełna łaski, Pan z Tobą"
  intro=" Słowa Ewangelii według świętego Łukasza"
  outro="Oto słowo Pańskie"
>
  <p>A w szóstym miesiącu posłany został od Boga anioł Gabriel do galilejskiego miasta, które się nazywa Nazaret, do dziewicy wydanej za mąż człowiekowi imieniem Józef, z rodu Dawida. Imię tej dziewicy Maryja.</p>
  <p>Kiedy wszedł do niej, powiedział: „Raduj się, obdarzona łaską, Pan z tobą”. Ona zmieszała się na tę wypowiedź i zastanawiała się, skąd takie pozdrowienie. Wtedy rzekł jej anioł: „Nie bój się, Maryjo, bo zyskałaś łaskę u Boga. Oto poczniesz w swoim łonie i urodzisz Syna. Nazwiesz Go imieniem Jezus. On będzie wielki. Będzie nosił imię: „Syn Najwyższego”. Jemu Pan Bóg da tron Dawida, Jego ojca, i będzie na wieki królem nad plemieniem Jakuba. Jego panowanie nie będzie mieć końca”.</p>
  <p>Wtedy Maryja zapytała anioła: „Jak to będzie, skoro męża [jeszcze] nie znam?” Na to odrzekł jej anioł: „Duch Święty przyjdzie do ciebie i moc Najwyższego okryje cię swoim cieniem. Dlatego Owo Rodzące się będzie nosić imię „Święty”, „Syn Boży”. A oto Elżbieta, twoja krewna, ona również poczęła syna mimo swojej starości. To już szósty miesiąc dla tej, którą nazywają „Jałowa”. Bo dla Boga żadna rzecz nie jest niemożliwa”.</p>
  <p>Maryja odpowiedziała: „Oto służebnica Pana. Oby mi się stało według twojego słowa”. Wtedy anioł odszedł od niej.</p>
</Passage>
