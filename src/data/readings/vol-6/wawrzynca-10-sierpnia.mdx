---
season: 'holiday'
title: 'Wawrzyńca | 10 sierpnia'
page: '99'
---

# Wawrzyńca | 10 sierpnia

<Passage
  sigla="Mdr 3, 1-9"
  headline="PIERWSZE CZYTANIE"
  title="Bóg przyjął ich jak całopalną ofiarę"
  intro="Czytanie z Księgi Mądrości"
  outro="Kto ma ucho, niech usłyszy, co Duch mówi Kościołowi."
>
  <p>Życie ludzi uczciwych jest w ręku Boga, nie dosięgnie ich udręka. Głupiec sądzi, że umarli, ich śmierć uważa za tragedię, odejście z tego świata za zupełną klęskę, a oni doświadczają pokoju. Po ludzku sądząc, dosięgła ich kara, lecz ich nadzieja dała im nieśmiertelność.</p>
  <p>Po chwilowej udręce doznają wiecznego szczęścia. Bóg wystawił ich na próbę i uznał ich za godnych siebie. Wypróbował ich jak złoto w piecu i przyjął jak całopalną ofiarę.</p>
  <p>Gdy przyjdzie czas, aby zdać sprawę, zajaśnieją blaskiem, jak iskry, co igrają pośród wyschłej trzciny. Będą sądzić narody i rządzić państwami, a PAN będzie ich królem na zawsze.</p>
  <p>Ci, którzy Mu ufają, pojmą prawdę, a kto wytrwa w Jego miłości - będzie blisko Niego, gdyż On obdarza swoich wybranych łaską i miłosierdziem.</p>
</Passage>

<ResponsorialPsalm
  sigla="Ps 112 (111), 1-2. 5-6. 7-8. 9 (R.: por. 9a)"
  headline="PSALM RESPONSORYJNY"
  responsorials={[' Mąż sprawiedliwy obdarza ubogich.']}
>
  <p>Błogosławiony człowiek, który boi się Pana *<br/>i wielką radość znajduje w Jego przykazaniach.<br/>Potomstwo jego będzie potężne na ziemi, *<br/>dostąpi błogosławieństwa pokolenie prawych.</p>
  <p>Dobrze się wiedzie człowiekowi, który z litości pożycza *<br/>i swymi sprawami zarządza uczciwie.<br/>Sprawiedliwy nigdy się nie zachwieje *<br/>i pozostanie w wiecznej pamięci.</p>
  <p>Nie przelęknie się złej nowiny, *<br/>jego mocne serce zaufało Panu.<br/>Jego wierne serce lękać się nie będzie *<br/>i spojrzy z wysoka na swych przeciwników.</p>
  <p>Rozdaje i obdarza ubogich, *<br/>jego sprawiedliwość będzie trwała zawsze,<br/>wywyższona z chwałą *<br/>będzie jego potęgą.</p>
</ResponsorialPsalm>
<Passage
  sigla="2 Kor 9, 6-10"
  headline="DRUGIE CZYTANIE"
  title="Kto hojnie sieje, ten hojnie zbierać będzie"
  intro="Czytanie z Drugiego listu świętego Pawła Apostoła do Koryntian"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Bo to jest tak: Kto skąpo sieje, i żąć będzie skąpo; a kto sieje szczodrze, szczodrze też będzie żąć. Każdy [niech złoży] tak, jak sobie po namyśle w sercu postanowił, nie z żalem ani nie pod przymusem, bo radosnego dawcę miłuje Bóg. A Bóg ma moc okazać wam hojność wszelkiej łaski, abyście zawsze we wszystkim mając wszelki dostatek, mogli być szczodrzy w każdym dobrym dziele zgodnie z tym, co jest napisane: „Rozsypał, dał ubogim, Jego sprawiedliwość trwa na wieki”.</p>
  <p>On, skoro daje siewcy ziarno i chleb na pokarm, da i rozmnoży wasz siew, powiększy też plon waszej sprawiedliwości.</p>
</Passage>
<Passage
  sigla="J 12, 26"
  headline="AKLAMACJA"
  acclamation="Alleluja, alleluja, alleluja."
>
  {`Kto by chciał Mi służyć, niech idzie za Mną,
a gdzie Ja jestem, tam będzie i mój sługa.`}
</Passage>
<Passage
  sigla="J 12, 24-26"
  headline="EWANGELIA"
  title="Ziarno, które wpadłszy w ziemię obumrze, przynosi plon obfity"
  intro=" Słowa Ewangelii według świętego Jana"
  outro="Oto słowo Pańskie"
>
  <p>„O tak, mówię wam, jeśli ziarno pszenicy, gdy spadnie na ziemię, nie obumrze, samo pozostanie; a jeśli obumrze, wyda obfity plon.</p>
  <p>Kto kocha swoje życie, zmarnuje je, a kto nie dba o swe życie na tym świecie, zachowa je na życie wieczne.</p>
  <p>Jeśli ktoś będzie chciał mi służyć, niech idzie za mną, a gdzie ja jestem, tam i sługa mój będzie. Jeśli ktoś będzie mi służył, uczci go Ojciec”.</p>
</Passage>
