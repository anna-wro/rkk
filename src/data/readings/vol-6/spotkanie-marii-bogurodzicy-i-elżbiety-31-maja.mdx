---
season: 'holiday'
title: 'Spotkanie Marii Bogurodzicy i Elżbiety | 31 Maja'
page: '61'
---

# Spotkanie Marii Bogurodzicy i Elżbiety | 31 Maja

<Passage
  sigla="So 3, 14-18"
  headline="PIERWSZE CZYTANIE"
  title="Pan jest pośród ciebie"
  intro="Czytanie z Księgi proroka Sofoniasza"
  outro="Kto ma ucho, niech usłyszy, co Duch mówi Kościołowi."
>
  <p>Wykrzykuj z radości, Syjonie! Wołaj radośnie, Izraelu! Ciesz się i wesel całym sercem, Jerozolimo! PAN oddalił od ciebie wyroki, usunął twojego nieprzyjaciela. Król Izraela, PAN, jest pośród ciebie! Nie będziesz się już lękać złego!</p>
  <p>W tym dniu powiedzą Jerozolimie: „Nie bój się, Syjonie! Nie drżyj ze strachu!”. PAN, Twój Bóg, jest pośród ciebie, Mocarz - On wybawi! Będzie się cieszył i weselił tobą, odnowi cię swoją miłością. Rozraduje się tobą niezmiernie, jak w dzień święta. Oddalę od ciebie nieszczęście, byś nie znosiła już hańby.</p>
</Passage>
Albo w Okresie Paschalnym:
<Passage
  sigla="Rz 12, 9-16b"
  headline="PIERWSZE CZYTANIE"
  title="Zaradzajcie potrzebom świętych, przestrzegajcie gościnności"
  intro="Czytanie z Listu świętego Pawła Apostoła do Rzymian"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Miłość - bez obłudy. Brzydźcie się zepsuciem, garnijcie się do dobra. W miłości wzajemnej - serdeczni, we wzajemnym szacunku - prześcigający się, w gorliwości - nie dokuczliwi; bądźcie duchem płonący, Panu służcie, radośni bądźcie w nadziei, cierpliwi w utrapieniu, gorliwi w modlitwie; zapobiegajcie niedostatkom świętych, prześcigajcie się w gościnności.</p>
  <p>Dobrze mówcie o prześladujących was; dobrze mówcie, a nie złorzeczcie! Radujcie się z radującymi, płaczcie z płaczącymi. Bądźcie pospołu życzliwi, nie stawajcie się wyniośli, lecz kierujcie się do tego, co małe. Nie starajcie się być mądrzejsi, niż jesteście.</p>
</Passage>

<ResponsorialPsalm
  sigla="Iz 12, 2-3. 4bcde. 5-6 (R.: por. 6b)"
  headline="PSALM RESPONSORYJNY"
  responsorials={[' Wielki wśród ciebie Święty Izraela.']}
>
  <p>Oto Bóg jest moim zbawieniem, *<br/>będę miał ufność i bać się nie będę.<br/>Bo Pan jest moją mocą i pieśnią, *<br/>On stał się dla mnie zbawieniem.</p>
  <p>Wy zaś z weselem czerpać będziecie wodę *<br/>ze zdrojów zbawienia.<br/>Chwalcie Pana, wzywajcie Jego imienia, †<br/>Dajcie poznać Jego dzieła między narodami, *<br/>przypominajcie, że wspaniałe jest imię Jego.</p>
  <p>Śpiewajcie dla Pana, bo uczynił wzniosłe rzeczy, *<br/>Niech to będzie wiadome po całej ziemi.<br/>Wznoś okrzyki i wołaj z radości, mieszkanko Syjonu, *<br/>bo wielki jest pośród ciebie Święty Izraela.</p>
</ResponsorialPsalm>
<Passage
  sigla="Łk 1, 45"
  headline="AKLAMACJA"
  acclamation="Aklamacja: Alleluja, alleluja, alleluja."
>
  {`Błogosławiona jesteś, Panno Maryjo,
która uwierzyłaś, że spełnią się słowa
powiedziane Tobie od Pana.`}
</Passage>
<Passage
  sigla="Łk 1, 39-56"
  headline="EWANGELIA"
  title="Nawiedzenie Elżbiety przez Maryję"
  intro=" Słowa Ewangelii według świętego Łukasza"
  outro="Oto słowo Pańskie"
>
  <p>W tych dniach Maryja zebrała się i z pośpiechem poszła do miasta Judy w górzystej krainie. Weszła do domu Zachariasza i pozdrowiła Elżbietę. Gdy Elżbieta usłyszała pozdrowienie Maryi, podskoczyło dzieciątko w jej łonie, a Elżbieta napełniona została Duchem Świętym. Wtedy głośno zawołała:</p>
  <p>„Ty wśród kobiet błogosławiona! Błogosławiony owoc twojego łona! A skądże mi to, że matka mojego Pana przyszła do mnie!? Bo właśnie gdy tylko zabrzmiał głos twojego pozdrowienia w moich uszach, dziecko podskoczyło z radości w moim łonie. Szczęśliwa ta, która uwierzyła, że spełnione zostanie, co jej od Pana zostało powiedziane”.</p>
  <p>A Maryja rzekła: „Uwielbia dusza moja Pana. Duch mój weselem się napełnił dzięki Bogu, mojemu Zbawicielowi, że spojrzał na taką małość swojej służebnicy. Bo oto odtąd błogosławić mnie będą wszystkie pokolenia, że mnie On, Możny, tak wielkie rzeczy uczynił. Święte Jego imię! Jego miłosierdzie przez pokolenia i pokolenia dla żyjących w Jego bojaźni. Okazał w dziełach moc swojego ramienia, rozproszył unoszących się pychą w myślach serc swoich. Strącił możnych ze stołków, a małych uczynił wielkimi. Cierpiących głód napełnił dobrami, a bogatych z gołymi rękami odprawił. Ujął się za Izraelem, swoim sługą, aby pamiętano o Jego miłosierdziu, jak powiedział do naszych przodków: Abrahamowi i jego potomstwu na wieki”.</p>
  <p>Maryja została przy niej przez trzy miesiące. Potem wróciła do swojego domu.</p>
</Passage>
