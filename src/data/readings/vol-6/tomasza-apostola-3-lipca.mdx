---
season: 'holiday'
title: 'Tomasza Apostoła | 3 lipca'
page: '82'
---

# Tomasza Apostoła | 3 lipca

<Passage
  sigla="Ef 2, 19-22"
  headline="PIERWSZE CZYTANIE"
  title="Kościół zbudowany na fundamencie Apostołów"
  intro="Czytanie z Listu świętego Pawła Apostoła do Efezjan"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Tak zatem nie jesteście już cudzoziemcami ani przybłędami, lecz współobywatelami świętych i należycie do domu Boga. Postawieni zostaliście jako budowla na fundamencie apostołów i proroków, a jego kamieniem węgielnym jest Chrystus Jezus! Z nim zespolona cała budowla wznosi się jako święty przybytek w Panu. Na nim i wy rośniecie wspólnie jako budowla, by być mieszkaniem Boga dzięki Duchowi.</p>
</Passage>

<ResponsorialPsalm
  sigla="Ps 117 (116), 1-2 (R.: por. Mk 16, 15)"
  headline="PSALM RESPONSORYJNY"
  responsorials={[' Idźcie i głoście światu Ewangelię.']}
>
  <p>Chwalcie Pana, wszystkie narody,<br/>wysławiajcie Go, wszystkie ludy,<br/>bo potężna nad nami Jego łaska,<br/>a wierność Pana trwa na wieki.</p>
</ResponsorialPsalm>
<Passage
  sigla="J 20, 29"
  headline="AKLAMACJA"
  acclamation="Alleluja, alleluja, alleluja."
>
  {`Uwierzyłeś Tomaszu, bo Mnie ujrzałeś.
Błogosławieni, którzy nie widzieli, a uwierzyli.`}
</Passage>
<Passage
  sigla="J 20, 24-29"
  headline="EWANGELIA"
  title="Pan mój i Bóg mój"
  intro=" Słowa Ewangelii według świętego Jana"
  outro="Oto słowo Pańskie"
>
  <p>Tomasz, jeden z Dwunastu, nazywany Didymos, nie był z nimi, gdy przyszedł Jezus. Pozostali zatem uczniowie powiedzieli mu: „Widzieliśmy Pana”. A on rzekł: „Jeżeli na Jego rękach nie zobaczę śladu po gwoździach, i jeżeli nie włożę swego palca w ślad po tych gwoździach, i jeżeli nie włożę swej dłoni w Jego bok, nie uwierzę”.</p>
  <p>Tymczasem ósmego dnia znowu uczniowie byli tam w środku, a z nimi Tomasz. Jezus przyszedł, choć drzwi były zamknięte, stanął pośrodku i rzekł: „Pokój wam”. Potem zwrócił się do Tomasza: „Wyciągnij tu swój palec, obejrzyj moje ręce; wyciągnij swoją dłoń i włóż do mojego boku i nie bądź niedowiarkiem, lecz wierzącym”. Tomasz rzekł Mu na to: „Pan mój i Bóg mój”. Jezus powiedział mu: „Uwierzyłeś, bo mnie zobaczyłeś? Błogosławieni, którzy choć nie widzieli, uwierzyli”.</p>
</Passage>
