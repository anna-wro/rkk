---
season: 'holiday'
title: 'Brunona z Kwerfurtu i Sergiusza Bułgakowa | 12 lipca'
page: '87'
---

# Brunona z Kwerfurtu i Sergiusza Bułgakowa | 12 lipca

<Passage
  sigla="Iz 52, 7-10"
  headline="PIERWSZE CZYTANIE"
  title="Cała ziemia zobaczy zbawienie Boże"
  intro="Czytanie z Księgi proroka Izajasza"
  outro="Kto ma ucho, niech usłyszy, co Duch mówi Kościołowi."
>
  <p>Jak bardzo oczekiwane są na górach stopy zwiastuna dobrej nowiny, który głosi pokój, zwiastuje dobro, obwieszcza zbawienie, mówi do Syjonu: „Twój Bóg króluje!”.</p>
  <p>Słuchaj! Twoi strażnicy podnoszą głos, razem radośnie wykrzykują, bo na własne oczy widzieli powrót PANA na Syjon. Zabrzmijcie wspólnie radością, ruiny Jeruzalem! Bo PAN pociesza swój lud, wyzwala Jerozolimę!</p>
  <p>PAN obnażył swoje święte ramię na oczach wszystkich narodów i wszystkie krańce ziemi ujrzą zbawienie naszego Boga.</p>
</Passage>

<ResponsorialPsalm
  sigla="Ps 98 (97), 1. 2-3ab. 3c-4. 5-6 (R.: 3)"
  headline="PSALM RESPONSORYJNY"
  responsorials={[' Głoście cześć Pana wśród wszystkich narodów.']}
>
  <p>Śpiewajcie Panu pieśń nową, *<br/>albowiem uczynił cuda.<br/>Zwycięstwo zgotowała Mu Jego prawica *<br/>i święte ramię Jego.</p>
  <p>Pan okazał swoje zbawienie, *<br/>na oczach narodów objawił swą sprawiedliwość.<br/>Wspomniał na dobroć i na wierność swoją *<br/>wobec domu Izraela.</p>
  <p>Ujrzały wszystkie krańce ziemi *<br/>zbawienie Boga naszego.<br/>Wołaj z radości na cześć Pana, cała ziemio, *<br/>cieszcie się i weselcie, i grajcie!</p>
  <p>Śpiewajcie Panu przy wtórze cytry, *<br/>przy wtórze cytry i przy dźwięku harfy,<br/>przy trąbach i dźwięku rogu *<br/>na oczach Pana, Króla, się radujcie.</p>
</ResponsorialPsalm>
<Passage
  sigla="1 Tes 2, 2b-8"
  headline="DRUGIE CZYTANIE"
  title="Dać nie tylko naukę Bożą, lecz nadto dusze nasze"
  intro="Czytanie z Pierwszego listu świętego Pawła Apostoła do Tesaloniczan"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Odważyliśmy się w naszym Bogu głosić ewangelię Bożą z wielką mocą. Nasze wezwanie bowiem to nie zwodzenie, to nie nieczyste intencje ani nie podstęp, ale tak jak przez Boga za godnych zostaliśmy uznani powierzenia nam ewangelii, tak właśnie głosimy, nie aby się ludziom przypodobać, lecz Bogu, który bada nasze serca.</p>
  <p>Przecież nigdy, jak wiecie, nie użyliśmy słów pochlebstwa, ani motywem dla nas, Bóg świadkiem, nie była zachłanność, ani nie szukaliśmy ludzkiej chwały: ani u was, ani u innych, choć jako wysłannicy Chrystusa moglibyśmy dać wam odczuć naszą godność. Jednak stanęliśmy wśród was jak nieletni lub jak niańka karmiąca swoje dzieci.</p>
  <p>Z naszej wielkiej serdeczności dla was postanowiliśmy podzielić się z wami nie tylko ewangelią Bożą, lecz także nami samymi, bo bardzo staliście się nam drodzy.</p>
</Passage>
<Passage
  sigla="J 15, 16"
  headline="AKLAMACJA"
  acclamation="Alleluja, alleluja, alleluja."
>
  {`Nie wyście Mnie wybrali, ale Ja was wybrałem,
abyście szli i owoc przynosili.`}
</Passage>
<Passage
  sigla="J 15, 9-17"
  headline="EWANGELIA"
  title="Nie wyście Mnie wybrali, ale Ja was wybrałem"
  intro=" Słowa Ewangelii według świętego Jana"
  outro="Oto słowo Pańskie"
>
  <p>„Jak mnie umiłował Ojciec, tak ja umiłowałem was. Wytrwajcie w mojej miłości. Jeżeli będziecie zachowywać moje przykazania, trwać będziecie w mojej miłości, jak ja zachowuję przykazania Ojca i trwam w Jego miłości. To wam powiedziałem, aby radość moja w was była i aby ta wasza radość była pełna.</p>
  <p>To jest moje przykazanie, abyście się tak wzajemnie miłowali, jak ja was umiłowałem. Nikt nie ma większej miłości od tej, gdy ktoś życie swe odda za swoich przyjaciół. Wy będziecie moimi przyjaciółmi, jeśli spełniać będziecie, co ja wam nakazuję. Już was nie nazywam sługami, bo sługa nie wie, co jego pan czyni. Was natomiast nazwałem przyjaciółmi, bo wszystko, co usłyszałem od mojego Ojca, oznajmiłem wam.</p>
  <p>Nie wy mnie wybraliście, lecz ja was sobie wybrałem i powołałem was do tego, abyście szli i wydawali owoc i by owoc wasz trwał, tak że o cokolwiek poprosicie Ojca w imię moje, da wam. To wam nakazuję, abyście się wzajemnie miłowali”.</p>
</Passage>
