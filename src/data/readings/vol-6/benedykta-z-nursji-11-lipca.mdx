---
season: 'holiday'
title: 'Benedykta z Nursji | 11 lipca'
page: '84'
---

# Benedykta z Nursji | 11 lipca

<Passage
  sigla="Prz 2, 1-9"
  headline="PIERWSZE CZYTANIE"
  title="Nakłoń serce ku roztropności"
  intro="Czytanie z Księgi Przysłów"
  outro="Kto ma ucho, niech usłyszy, co Duch mówi Kościołowi."
>
  <p>Synu mój, jeżeli przyjmiesz moje słowa i przechowasz w sobie moje przykazania, jeżeli natężysz słuch na głos mądrości i zwrócisz swe serce do roztropności, jeżeli będziesz przyzywał umiejętności i głos swój skierujesz do roztropności, jeżeli będziesz ich poszukiwał jak srebra i starał się o nie jak o ukryty skarb - wówczas zrozumiesz bojaźń PANA i osiągniesz wiedzę Boga. Bo PAN daje mądrość, z Jego ust pochodzi wiedza i roztropność.</p>
  <p>On udziela pomocy ludziom prawym, jest tarczą dla postępujących uczciwie, czuwa nad ścieżkami praworządności, strzeże dróg swoich wiernych. Wówczas zrozumiesz sprawiedliwość, praworządność i uczciwość - każde dobre postępowanie.</p>
</Passage>

<ResponsorialPsalm
  sigla="Ps 34 (33), 2-3. 4 i 6. 9 i 12. 14-15 (R.: por. 2)"
  headline="PSALM RESPONSORYJNY"
  responsorials={[' Po wieczne czasy będę chwalił Pana.']}
>
  <p>Będę błogosławił Pana po wieczne czasy, *<br/>Jego chwała będzie zawsze na moich ustach.<br/>Dusza moja chlubi się Panem, *<br/>niech słyszą to pokorni i niech się weselą.</p>
  <p>Wysławiajcie razem ze mną Pana, *<br/>wspólnie wywyższajmy Jego imię.<br/>Spójrzcie na Niego, a rozpromienicie się radością, *<br/>oblicza wasze nie zapłoną wstydem.</p>
  <p>Skosztujcie i zobaczcie, jak Pan jest dobry, *<br/>szczęśliwy człowiek, który znajduje w Nim ucieczkę.<br/>Zbliżcie się, synowie, posłuchajcie, co mówię, *<br/>będę was uczył bojaźni Pańskiej.</p>
  <p>Powściągnij swój język od złego, *<br/>a wargi swoje od kłamstwa.<br/>Od zła się odwróć, czyń dobrze, *<br/>szukaj pokoju i dąż do niego.</p>
</ResponsorialPsalm>
<Passage
  sigla="Dz 4, 32-35"
  headline="DRUGIE CZYTANIE"
  title="Życie pierwszych chrześcijan"
  intro="Czytanie z Dziejów Apostolskich"
  outro="Kto ma ucho, niech usłyszy, co Duch mówi Kościołowi."
>
  <p>Jedno było serce wszystkich, którzy uwierzyli, i jedna dusza, i nikt nie mówił, że jakieś dobra są jego własnością, lecz wszystko było wspólne.</p>
  <p>Apostołowie z wielką mocą świadczyli o zmartwychwstaniu Pana Jezusa i wielka łaska była nad nimi wszystkimi. Nikt z nich nie cierpiał biedy, bo ci, którzy byli posiadaczami gruntu lub domów, sprzedając je, przynosili uzyskaną z tych sprzedaży kwotę i składali u stóp apostołów. Rozdzielano to potem każdemu według jego potrzeby.</p>
</Passage>
<Passage
  sigla="Mt 19, 29"
  headline="AKLAMACJA"
  acclamation="Alleluja, alleluja, alleluja."
>
  {`Kto porzuci wszystko dla Ewangelii,
stokroć tyle otrzyma
i życie wieczne odziedziczy.`}
</Passage>
<Passage
  sigla="Mt 19, 27-29"
  headline="EWANGELIA"
  title="Porzucić wszystko dla Chrystusa"
  intro=" Słowa Ewangelii według świętego Mateusza"
  outro="Oto słowo Pańskie"
>
  <p>Wtedy Piotr odezwawszy się, zapytał: „Oto my zostawiliśmy wszystko i poszliśmy za Tobą. Co więc będziemy mieli?”</p>
  <p>Jezus odpowiedział im: „Zapewniam was, że ponieważ poszliście za mną, przy odrodzeniu, gdy Syn Człowieczy zasiądzie na tronie swojej chwały, zasiądziecie i wy na dwunastu tronach, by sądzić dwanaście pokoleń Izraela. I każdy, kto zostawi dom, czy braci, czy siostry, czy ojca, czy matkę, czy dzieci, czy pola dla mojego imienia, sto razy tyle otrzyma i odziedziczy życie wieczne”.</p>
</Passage>
