---
season: 'holiday'
title: 'Marii Magdaleny Apostołki Apostołów | 22 lipca'
page: '88'
---

# Marii Magdaleny Apostołki Apostołów | 22 lipca

<Passage
  sigla="Pnp 8, 6-7"
  headline="PIERWSZE CZYTANIE"
  title="Jak śmierć potężna jest miłość"
  intro="Czytanie z Pieśni nad Pieśniami"
  outro="Kto ma ucho, niech usłyszy, co Duch mówi Kościołowi."
>
  <p>Połóż mnie jak pieczęć na twoim sercu, jak pieczęć na twoim ramieniu. Bo mocna jak śmierć jest miłość, jej zazdrość gwałtowna jak kraina umarłych. Żar jej jest żarem ognia, jej płomienie to płomienie Pana.</p>
  <p>Wody głębokie nie potrafią ugasić miłości, nie zatopią jej rzeki. Gdyby ktoś chciał zdobyć miłość za całe swe bogactwo, wystawi się tylko na wzgardę.</p>
</Passage>

<ResponsorialPsalm
  sigla="Ps 63 (62), 2. 3-4. 5-6. 8-9 (R.: por. 2)"
  headline="PSALM RESPONSORYJNY"
  responsorials={[' Ciebie, mój Boże, pragnie moja dusza.']}
>
  <p>Boże mój, Boże, szukam Ciebie *<br/>i pragnie Ciebie moja dusza.<br/>Ciało moje tęskni za Tobą, *<br/>jak ziemia zeschła i łaknąca wody.</p>
  <p>Oto wpatruję się w Ciebie w świątyni, *<br/>by ujrzeć Twą potęgę i chwałę.<br/>Twoja łaska jest cenniejsza od życia, *<br/>więc sławić Cię będą moje wargi.</p>
  <p>Będę Cię wielbił przez całe me życie *<br/>i wzniosę ręce w imię Twoje.<br/>Moja dusza syci się obficie, *<br/>a usta Cię wielbią radosnymi wargami.</p>
  <p>Bo stałeś się dla mnie pomocą *<br/>i w cieniu Twych skrzydeł wołam radośnie:<br/>Do Ciebie lgnie moja dusza, *<br/>prawica Twoja mnie wspiera.</p>
</ResponsorialPsalm>
<Passage
  sigla="2 Kor 5, 14-17"
  headline="DRUGIE CZYTANIE"
  title="Miłość Chrystusa przynagla nas"
  intro="Czytanie z Drugiego listu świętego Pawła Apostoła do Koryntian"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Jednak miłość Chrystusa ponagla nas, bo uznaliśmy, że skoro Jeden umarł za wszystkich, to wszyscy umarli. A za wszystkich umarł, aby ci, co żyją, już nie dla siebie żyli, lecz dla Tego, który za nich umarł i zmartwychwstał.</p>
  <p>My zatem od teraz już nikogo nie poznajemy cieleśnie. A jeśli nawet poznaliśmy Chrystusa cieleśnie, to teraz już tak nie poznajemy. Tak więc kto w Chrystusie, ten nowym stworzeniem. Dawne przeminęło, nastało nowe.</p>
</Passage>
<Passage
  sigla="Por. J 20, 11"
  headline="AKLAMACJA"
  acclamation="Alleluja, alleluja, alleluja."
>
  {`Maryjo, Ty powiedz, coś w drodze widziała?
Jam zmartwychwstałego blask chwały ujrzała.
Żywego już Pana widziałam grób pusty
I świadków anielskich, i odzież, i chusty.`}
</Passage>
<Passage
  sigla="J 20, 1. 11-18"
  headline="EWANGELIA"
  title="Zmartwychwstały Chrystus ukazuje się Magdalenie"
  intro=" Słowa Ewangelii według świętego Jana"
  outro="Oto słowo Pańskie"
>
  <p>Pierwszego dnia po szabacie Maria Magdalena poszła do grobowca wcześnie, gdy jeszcze było ciemno, i zobaczyła, że kamień jest od grobowca odsunięty.</p>
  <p>Maria stała przed grobowcem i płakała. Gdy płacząc nachyliła się do grobowca, zobaczyła dwóch aniołów w bieli, siedzących tam, gdzie leżało ciało Jezusa: jednego obok miejsca głowy, drugiego obok miejsca stóp. Odezwali się oni do niej: „Kobieto, dlaczego płaczesz?” Odpowiedziała im: „Zabrali mojego Pana i nie wiem, gdzie Go złożyli”.</p>
  <p>Po tych słowach odwróciła się i zobaczyła stojącego Jezusa, lecz nie poznała, że to jest Jezus. Jezus odezwał się do niej: „Kobieto, dlaczego płaczesz? Kogo szukasz?” Ponieważ wydawało się jej, że to jest ogrodnik, powiedziała Mu: „Panie, jeśli ty Go wyniosłeś, powiedz mi, gdzie Go złożyłeś, a ja Go wezmę”. Jezus rzekł do niej: „Mario!” Ona odwróciła się i powiedziała do Niego po hebrajsku: „Rabbuni” (to znaczy: „Nauczycielu!”).</p>
  <p>Jezus jej rzekł: „Nie dotykaj mnie, bo jeszcze nie wstąpiłem do Ojca. Idź do moich braci i powiedz im: „Wstępuję do Ojca mojego i Ojca waszego, do Boga mojego i Boga waszego”.</p>
  <p>Maria Magdalena poszła i oznajmiła uczniom: „Widziałam Pana i tak mi powiedział”.</p>
</Passage>
