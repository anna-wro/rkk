---
season: 'holiday'
title: 'Święteych Archaniołów i Aniołów Bożych | 29 września | Rok 2'
page: '118'
---

# Święteych Archaniołów i Aniołów Bożych | 29 września | Rok 2

<Passage
sigla="Ap 12, 7-12a"
headline="PIERWSZE CZYTANIE"
title="Michał i jego aniołowie walczą z szatanem"
intro="Czytanie z Księgi Apokalipsy świętego Jana Apostoła"
outro="Kto ma ucho, niech usłyszy, co Duch mówi Kościołowi."
>
<p>I zaczęła się wojna w niebie. Michał i jego aniołowie przystąpili do bitwy z tym wężem. Również wąż i jego aniołowie zaczęli walczyć, jednak nie dali rady i nie było już dla nich miejsca w niebie. Ten ogromny wąż, gad starodawny, nazywany diabłem i szatanem, który na manowce sprowadza cały świat zamieszkały, zrzucony został na ziemię, a z nim zrzuceni zostali jego aniołowie.</p>
<p>I usłyszałem, jak mówi jakiś wielki głos w niebie: „Teraz nastało zbawienie, i moc, i królowanie naszego Boga oraz władza Jego Pomazańca, bo zrzucony został oskarżyciel naszych braci, dniem i nocą oskarżający ich przed naszym Bogiem. A oni pokonali go dzięki krwi Baranka i dzięki słowu swojego świadectwa i nawet w obliczu śmierci nie dbali o swoje życie. Dlatego radujcie się, nieba i wszyscy, którzy w nich mieszkacie”.</p>
</Passage>

<ResponsorialPsalm
sigla="Ps 138 (137), 1-2a. 2b-3. 4-5 (R.: 1c)"
headline="PSALM RESPONSORYJNY"
responsorials={[' Wobec aniołów psalm zaśpiewam Panu.']}
>
<p>Będę Cię sławił, Panie, z całego serca, *<br/>bo usłyszałeś słowa ust moich;<br/>będę śpiewał Ci psalm wobec aniołów, *<br/>pokłon Ci oddam w Twoim świętym przybytku.</p>
<p>I będę sławił Twe imię za łaskę Twoją i wierność, *<br/>bo ponad wszystko wywyższyłeś Twoje imię i obietnicę.<br/>Wysłuchałeś mnie, kiedy Cię wzywałem, *<br/>pomnożyłeś moc mojej duszy.</p>
<p>Wszyscy królowie ziemi będą dziękować Tobie, Panie, *<br/>gdy usłyszą słowa ust Twoich,<br/>i będą opiewać drogi Pana: *<br/>„Zaprawdę, chwała Pana jest wielka”.</p>
</ResponsorialPsalm>
<Passage
sigla="Por. Ps 103, 21"
headline="AKLAMACJA"
acclamation="Aklamacja: Alleluja, alleluja, alleluja."
>
{`Błogosławcie Pana, wszyscy Jego aniołowie,
    wszyscy słudzy, pełniący Jego wolę.`}
</Passage>
<Passage
sigla="J 1, 47-51"
headline="EWANGELIA"
title="Ujrzycie aniołów Bożych"
intro="Słowa Ewangelii według świętego Jana"
outro="Oto słowo Pańskie"
>
<p>Zobaczył Jezus Natanaela, jak zbliża się do Niego, i tak o nim powiedział: „Oto szczery Izraelita, w nim nie ma podstępu”.</p>
<p>Natanael zapytał Go: „Skąd mnie znasz?” Jezus odpowiadając rzekł mu: „Widziałem ciebie pod figowcem, nim cię Filip zawołał”.</p>
<p>Na to Natanael powiedział: „Rabbi, Ty jesteś Synem Boga, Ty Królem jesteś Izraela!” A Jezus w odpowiedzi rzekł mu: „Czy wierzysz, bo ci powiedziałem, że cię widziałem pod figowcem? Więcej niż to zobaczysz”. I jeszcze mu rzekł: „O tak, zapewniam was: zobaczycie, jak niebo się otwiera i jak aniołowie Boży wstępują i zstępują na Syna Człowieczego”.</p>
</Passage>