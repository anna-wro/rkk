---
season: 'holiday'
title: 'Jordana z Poznania | 2 czerwca'
page: '65'
---

# Jordana z Poznania | 2 czerwca

<Passage
  sigla="Iz 52, 7-10"
  headline="PIERWSZE CZYTANIE"
  title="Cała ziemia zobaczy zbawienie Boże"
  intro="Czytanie z Księgi proroka Izajasza"
  outro="Kto ma ucho, niech usłyszy, co Duch mówi Kościołowi."
>
  <p>Jak bardzo oczekiwane są na górach stopy zwiastuna dobrej nowiny, który głosi pokój, zwiastuje dobro, obwieszcza zbawienie, mówi do Syjonu: „Twój Bóg króluje!”.</p>
  <p>Słuchaj! Twoi strażnicy podnoszą głos, razem radośnie wykrzykują, bo na własne oczy widzieli powrót PANA na Syjon. Zabrzmijcie wspólnie radością, ruiny Jeruzalem! Bo PAN pociesza swój lud, wyzwala Jerozolimę! PAN obnażył swoje święte ramię na oczach wszystkich narodów i wszystkie krańce ziemi ujrzą zbawienie naszego Boga.</p>
</Passage>

<ResponsorialPsalm
  sigla="Ps 19 (20), 2-3. 4-5ab (R.: por. 5a)"
  headline="PSALM RESPONSORYJNY"
  responsorials={[' Po całej ziemi ich głos się rozchodzi.']}
>
  <p>Niebiosa głoszą chwałę Boga, *<br/>dzieło rąk Jego obwieszcza nieboskłon.<br/>Dzień opowiada dniowi, *<br/>noc nocy przekazuje wiadomość.</p>
  <p>Nie są to słowa ani nie jest to mowa, *<br/>których by dźwięku nie usłyszano:<br/>Ich głos się rozchodzi po całej ziemi, *<br/>ich słowa aż po krańce świata.</p>
</ResponsorialPsalm>
<Passage
  sigla="2 Kor 5, 14-20"
  headline="DRUGIE CZYTANIE"
  title="Bóg przekazał nam posługę jednania"
  intro="Czytanie z Drugiego listu świętego Pawła Apostoła do Koryntian"
  outro="Kto ma ucho, niech usłyszy, co Duch mówi Kościołowi."
>
  <p>Siostry i bracia:</p>
  <p>Jednak miłość Chrystusa ponagla nas, bo uznaliśmy, że skoro Jeden umarł za wszystkich, to wszyscy umarli. A za wszystkich umarł, aby ci, co żyją, już nie dla siebie żyli, lecz dla Tego, który za nich umarł i zmartwychwstał.</p>
  <p>My zatem od teraz już nikogo nie poznajemy cieleśnie. A jeśli nawet poznaliśmy Chrystusa cieleśnie, to teraz już tak nie poznajemy.</p>
  <p>Tak więc kto w Chrystusie, ten nowym stworzeniem. Dawne przeminęło, nastało nowe. A to wszystko od Boga, który nas pojednał z sobą za pośrednictwem Chrystusa i nam zlecił posługę tego jednania.</p>
  <p>To Bóg jest Tym, który jedna świat z sobą w Chrystusie, nie licząc mu jego przestępstw, i On umieścił w nas słowo jednania.</p>
  <p>W imieniu zatem Chrystusa pełnimy posłannictwo, gdyż przez nas Bóg wzywa. W imieniu Chrystusa prosimy, pojednajcie się z Bogiem.</p>
</Passage>
<Passage
  sigla="Mk 1, 17"
  headline="AKLAMACJA"
  acclamation="Alleluja, alleluja, alleluja."
>
  {`Jezus powiedział: „Pójdźcie za Mną,
a sprawię, że staniecie się rybakami ludzi”.`}
</Passage>
<Passage
  sigla="Łk 5, 1-11"
  headline="EWANGELIA"
  title="Cudowny połów ryb"
  intro=" Słowa Ewangelii według świętego Łukasza"
  outro="Oto słowo Pańskie"
>
  <p>Gdy kiedyś tłum trzymał się Go pilnie i słuchał słowa Bożego, a On stał nad jeziorem Genezaret, zobaczył dwie łodzie stojące nad jeziorem. Rybacy z nich wysiedli i płukali sieci. Wszedł do jednej z tych łodzi: do tej, która należała do Szymona, i poprosił go, aby nieco odpłynął od lądu. Usiadł tam i z łodzi nauczał rzesze.</p>
  <p>Gdy skończył mówić, rzekł do Szymona: „Wypłyń na głębię i zarzućcie sieci na połów”. Na to Szymon odpowiedział: „Mistrzu, choć przez całą noc ciężko pracowaliśmy, niczego nie złowiliśmy; jednak na Twoje słowo zarzucę sieci”.</p>
  <p>Gdy to zrobili, zagarnęli ogromną ilość ryb. Ich sieci rwać się zaczynały. Wtedy ręką dali znak wspólnikom w drugiej łodzi, aby im pomogli. Przypłynęli i obie łodzie tak napełnili, że omal nie utonęły.</p>
  <p>Kiedy zobaczył to Szymon Piotr, przypadł Jezusowi do kolan i powiedział: „Odejdź ode mnie, Panie, bo jestem człowiekiem grzesznym”. Zdumienie bowiem ogarnęło jego i wszystkich z nim z powodu połowu ryb, który osiągnęli. Podobnie było z Jakubem i Janem, synami Zebedeusza, którzy byli wspólnikami Szymona.</p>
  <p>Jezus odezwał się do Szymona: „Nie bój się. Odtąd będziesz rybakiem ludzi”. Po wyciągnięciu łodzi na ląd zostawili wszystko i poszli za Nim.</p>
</Passage>
