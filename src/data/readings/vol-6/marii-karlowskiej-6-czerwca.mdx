---
season: 'holiday'
title: 'Marii Karłowskiej | 6 czerwca'
page: '68'
---

# Marii Karłowskiej | 6 czerwca

<Passage
  sigla="Syr 2, 7-11"
  headline="PIERWSZE CZYTANIE"
  title="Bojący się Boga, wierzcie, ufajcie, miłujcie"
  intro="Czytanie z Księgi Syracydesa"
  outro="Kto ma ucho, niech usłyszy, co Duch mówi Kościołowi."
>
  <p>Wy, którzy boicie się PANA, oczekujcie Jego miłosierdzia, nie cofajcie się, abyście nie upadli. Wy, którzy boicie się PANA, zawierzcie Jemu, a nie przepadnie wasza zapłata. Wy, którzy boicie się PANA, spodziewajcie się pomyślności, radości wiecznej i zmiłowania.</p>
  <p>Popatrzcie na dawne pokolenia, a przekonacie się: Czy ten, kto ufał PANU, doznał zawodu? Czy ktoś, kto trwał w Jego bojaźni, zaznał opuszczenia? Czy ktoś, kto Go wzywał, zaznał wzgardy?</p>
  <p>PAN bowiem jest łaskawy i miłosierny, odpuszcza grzechy i ratuje w czasie utrapienia.</p>
</Passage>

<ResponsorialPsalm
  sigla="Ps 112 (111), 1-2. 3-4. 5-6. 7 i 9 (R.: por. 1a)"
  headline="PSALM RESPONSORYJNY"
  responsorials={[' Błogosławiony, kto się boi Pana.']}
>
  <p>Błogosławiony człowiek, który boi się Pana *<br/>i wielką radość znajduje w Jego przykazaniach.<br/>Potomstwo jego będzie potężne na ziemi, *<br/>dostąpi błogosławieństwa pokolenie prawych.</p>
  <p>Dobrobyt i bogactwo będą w jego domu, *<br/>a jego sprawiedliwość będzie trwała zawsze.<br/>On wschodzi w ciemnościach jak światło dla prawych, *<br/>łagodny, miłosierny i sprawiedliwy.</p>
  <p>Dobrze się wiedzie człowiekowi, który z litości pożycza *<br/>i swymi sprawami zarządza uczciwie.<br/>Sprawiedliwy nigdy się nie zachwieje *<br/>i pozostanie w wiecznej pamięci.</p>
  <p>Nie przelęknie się złej nowiny, *<br/>jego mocne serce zaufało Panu.<br/>Rozdaje i obdarza ubogich, †<br/>jego sprawiedliwość będzie trwała zawsze, *<br/>wywyższona z chwałą będzie jego potęga.</p>
</ResponsorialPsalm>
<Passage
  sigla="J 10, 27"
  headline="AKLAMACJA"
  acclamation="Alleluja, alleluja, alleluja."
>
  {`Moje owce słuchają mojego głosu,
Ja znam je, a one idą za Mną.`}
</Passage>
<Passage
  sigla="Łk 15, 1-7"
  headline="EWANGELIA"
  title="Radość z nawrócenia grzesznika"
  intro=" Słowa Ewangelii według świętego Łukasza"
  outro="Oto słowo Pańskie"
>
  <p>Przychodzili do Niego wszyscy poborcy opłat i grzesznicy, aby Go słuchać. Szemrali na to faryzeusze i uczeni w Piśmie, mówiąc: „On przyjmuje grzeszników i jada z nimi”.</p>
  <p>Wtedy opowiedział im taką przypowieść: „Czy jeśli ktoś z was ma sto owiec i jedną z nich zgubi, nie zostawi na pustyni dziewięćdziesięciu dziewięciu i nie pójdzie za zgubioną, aż ją znajdzie? A kiedy znajdzie, bierze z radością na swoje ramiona i po powrocie do domu zwołuje przyjaciół i sąsiadów, mówiąc im: „Cieszcie się ze mną, bo znalazłem tę swoją zgubioną owcę”.</p>
  <p>Zapewniam was, że taka radość będzie w niebie z powodu jednego grzesznika, gdy się nawraca, i to bardziej niż z powodu dziewięćdziesięciu dziewięciu sprawiedliwych, którzy nie czują potrzeby nawrócenia”.</p>
</Passage>
