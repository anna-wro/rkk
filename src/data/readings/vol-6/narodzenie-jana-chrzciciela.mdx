---
season: 'ordinary'
title: 'Narodzenie Jana Chrzciciela | 24 Czerwca'
page: 74
---

# Narodzenie Jana Chrzciciela | 24 Czerwca

<Passage
  sigla="Iz 49, 1-6"
  headline="PIERWSZE CZYTANIE"
  title="Bóg ukształtował Jana na swojego sługę"
  intro="Czytanie z Księgi proroka Izajasza"
  outro="Kto ma ucho, niech usłyszy, co Duch mówi Kościołowi."
>
  <p>Słuchajcie mnie, wyspy! Uważajcie pilnie, dalekie ludy! PAN wezwał mnie w łonie matki i w jej wnętrznościach nadał mi imię. Moje usta uczynił jakby ostrym mieczem, w cieniu swojej ręki mnie chował. Uczynił mnie strzałą zaostrzoną, ukrył mnie w swoim kołczanie. Rzekł do mnie: „Ty jesteś moim sługą, Izraelu, przez ciebie objawię moją chwałę!”.</p>
  <p>A ja myślałem: „Trud mój jest daremny, na próżno, bez pożytku zużyłem me siły. Ale moje prawo jest u PANA, u mojego Boga jest moja zapłata”.</p>
  <p>Teraz zaś mówi PAN, który uczynił mnie swoim sługą w łonie matki, by z powrotem sprowadzić do Niego Jakuba i zgromadzić wokół Niego Izraela. Zostałem otoczony chwałą w oczach PANA, bo mój Bóg jest moją siłą.</p>
  <p>Powiedział: „To zbyt mało, że jesteś moim sługą, aby podźwignąć plemiona Jakuba, i z powrotem sprowadzić ocalonych spośród Izraela. Ustanawiam cię światłością narodów, aby moje zbawienie dotarło aż po krańce ziemi”.</p>
</Passage>

<ResponsorialPsalm
  sigla="Ps 139 (138), 1-3. 13-14ab. 14c-15 (R.: por. 14a)"
  headline="PSALM RESPONSORYJNY"
  responsorials={['Sławię Cię, Panie, za to, żeś mnie stworzył.']}
>
  <p>Przenikasz i znasz mnie, Panie, *<br/>Ty wiesz, kiedy siedzę i wstaję.<br/>Z daleka przenikasz moje myśli, †<br/>przyglądasz się, jak spoczywam i chodzę *<br/>i znasz moje wszystkie drogi.</p>
  <p>Ty bowiem utworzyłeś moje wnętrze, *<br/>i utkałeś mnie w łonie mej matki.<br/>Sławię Ci, żeś mnie tak cudownie stworzył, *<br/>godne podziwu są Twoje dzieła.</p>
  <p>I duszę moją znasz do głębi. *<br/>Nie tajna Ci istota,<br/>kiedy w ukryciu nabierałem kształtów, *<br/>utkany we wnętrzu ziemi.</p>
</ResponsorialPsalm>

<Passage
  sigla="Dz 13, 22-26"
  headline="DRUGIE CZYTANIE"
  title="Jan głosił pokutę przed przyjściem Chrystusa"
  intro="Czytanie z Dziejów Apostolskich"
  outro="Kto ma ucho, niech usłyszy, co Duch mówi Kościołowi."
>
  <p>Paweł powiedział: „Kiedy go usunął, powołał im na króla Dawida, o którym wydał takie świadectwo: „Znalazłem Dawida, syna Jessego, męża według mego serca, który wypełni każdą mą wolę”. Z jego potomstwa wywiódł Bóg Izraelowi zgodnie z obietnicą Zbawiciela - Jezusa. Poprzedzając Jego wystąpienie, Jan głosił całemu ludowi Izraela chrzest nawrócenia.</p>
  <p>A kiedy Jan dopełniał już swego biegu, mówił: „Czemu sądzicie, że to ja jestem? To nie ja jestem, lecz właśnie już za mną idzie. A ja nie jestem godzien sandałów z nóg Jego zdjąć”.</p>
  <p>Bracia, synowie Abrahamowego rodu i wszyscy z was bojący się Boga, to nam ta wiadomość o zbawieniu została przesłana”.</p>
</Passage>

<Passage
  sigla="Łk 1, 76"
  headline="Aklamacja"
  acclamation="Alleluja, alleluja, alleluja."
>
  {`Ty, dziecię, zwać się będziesz prorokiem Najwyższego,
gdyż pójdziesz przed Panem przygotować Mu drogę.`}
</Passage>

<Passage
  sigla="Łk 1, 57-66. 80"
  headline="EWANGELIA"
  title="Narodzenie się Jana"
  intro="Słowa Ewangelii według świętego Łukasza"
  outro="Oto słowo Pańskie."
>
  <p>Elżbiecie wypełnił się czas na poród. Urodziła syna. Jej sąsiedzi i krewni dowiedzieli się, że Pan na niej okazał wielkość swojego miłosierdzia i cieszyli się z nią. Ósmego dnia przyszli obrzezać dziecko i nazywali je imieniem jego ojca Zachariasza.</p>
  <p>Na to jego matka powiedziała: „Nie! Ono otrzyma imię Jan”. Odpowiedzieli jej: „W twojej rodzinie nikt nie nosi takiego imienia”.</p>
  <p>Gestami zapytali jego ojca, jakie imię ma ono według niego nosić. On poprosił tabliczkę i napisał na niej: „Jego imieniem jest Jan”. Wszyscy się zdziwili. Wtedy z miejsca jego usta i język otwarły się i mówił, wielbiąc Boga. Wszystkich ich sąsiadów strach przeniknął. W całej górzystej krainie judejskiej mówiło się o wszystkich tych rzeczach. Wszyscy wzięli sobie do serca to, co usłyszeli, i pytali: „Kimże to dziecko będzie?” Rzeczywiście ręka Pana była nad nim.</p>
  <p>To dziecię rosło i nabierało mocy duchowej. Potem przebywało na pustkowiu, aż do dni swojego ukazania się przed Izraelem.</p>
</Passage>
