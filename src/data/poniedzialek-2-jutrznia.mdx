# Jutrznia | Poniedziałek 2 tygodnia

<OpeningVersicle />

## Hymn

1. Wszechmocny Dawco jasności,
   Kiedy już noc się skończyła,
   Zapalasz światłem pogodnym
   Dzień, który wschodzi nad ziemią.
2. Tyś sam jest światłem stworzenia,
   Innym niż gwiazda ognista,
   Co promieniami swoimi
   Niesie zapowiedź wieczności.
3. O Ty, jaśniejszy od słońca,
   Dniu, który nie masz zachodu,
   Przenikasz serca człowiecze,
   Znasz ich tajemne głębiny!
4. Niech czyste myśli zwyciężą
   To, co podsuwa pokusa;
   Niech nasze ciała się staną
   Ducha Świętego przybytkiem.
5. O Chryste, Królu łagodny,
   Tobie i Ojcu Twojemu
   Z Najświętszym Duchem pociechy
   Chwała niech będzie na wieki. Amen.

## PSALMODIA

<Canticle
  order={1}
  sigla="Psalm 103"
  antiphon="Błogosław, duszo moja, Pana, * i nie zapominaj o wszystkich Jego dobrodziejstwach."
  versicles={[
    `Błogosław, duszo moja, Pana, *
i wszystko, co jest we mnie, święte imię Jego.`,
    `Błogosław, duszo moja, Pana *
i nie zapominaj o wszystkich dobrodziejstwach Jego.`,
    `On odpuszcza wszystkie twoje winy *
i leczy wszystkie choroby.`,
    `On twoje życie ratuje od zguby, *
obdarza cię łaską i zmiłowaniem.`,
    `On twoje życie dobrem nasyca, *
jak pióra orła młodość twa się odradza.`,
    `Dzieła Pana są sprawiedliwe, *
wszystkich uciśnionych ma w swojej opiece.`,
    `Drogi swoje objawił Mojżeszowi, *
swoje dzieła synom Izraela.`,
    `Miłosierny jest Pan i łaskawy, *
nieskory do gniewu i bardzo cierpliwy.`,
    `Nie zapamiętuje się w sporze, *
nie płonie gniewem na wieki.`,
    `Nie postępuje z nami według naszych grzechów *
ani według win naszych nam nie odpłaca.`,
    `Bo jak wysoko niebo wznosi się nad ziemią, * 
tak wielka jest łaska Pana dla Jego czcicieli.`,
    `Jak odległy jest wschód od zachodu, *
tak daleko odsuwa od nas nasze winy.`,
    `Jak ojciec lituje się nad dziećmi, *
tak Pan się lituje nad tymi, którzy cześć Mu oddają.`,
    `Wie On, z czegośmy powstali, *
pamięta, że jesteśmy prochem.`,
    `Dni człowieka są jak trawa, * 
kwitnie on jak kwiat na łące.`,
    `Wystarczy, że wiatr go muśnie, już znika *
i wszelki ślad po nim ginie.`,
    `Lecz łaska Pana jest wieczna dla Jego wyznawców, * 
a Jego sprawiedliwość nad ich potomstwem,`,
    `Nad wszystkimi, którzy strzegą Jego przymierza *
i pamiętają, by spełniać Jego przykazania.`,
    `Pan utwierdził swój tron na niebiosach, *
a Jego panowanie wszechświat obejmuje.`,
    `Błogosławcie Pana, wszyscy Jego aniołowie, † 
potężni mocarze pełniący Jego rozkazy, * 
aby słuchano słów Jego.`,
    `Błogosławcie Pana, wszystkie Jego zastępy * 
i wszyscy słudzy pełniący Jego wolę.`,
    `Błogosławcie Pana, wszystkie Jego dzieła, † 
na każdym miejscu Jego panowania. * 
Błogosław, duszo moja, Pana!`,
  ]}
/>

<Canticle
  order={2}
  sigla="Psalm 36"
  antiphon="Boże, w Twojej światłości oglądamy światło."
  versicles={[
    `W głębi serca bezbożnika nieprawość doń przemawia, * 
nie ma on przed oczyma Bożej bojaźni.`,
    `Bo zaślepiony sam sobie schlebia *
i nie widzi swej winy, by ją mógł znienawidzić. `,
    `Fałsz i nieprawość to słowa ust jego, *
zaniechał mądrości i czynienia dobra.`,
    `Na swoim łożu nieprawość knuje, *
wkracza na błędną drogę, nie stroni od złego.`,
    `Do nieba sięga, Panie, Twoja łaska, *
a Twoja wierność aż po same chmury.`,
    `Twoja sprawiedliwość jak góry wysokie, † 
a Twoje wyroki jak ogromna otchłań; * 
ocalasz, Panie, ludzi i zwierzęta.`,
    `Jak cenna jest Twoja łaska, † 
przychodzą do Ciebie ludzie *
i chronią się w cieniu Twych skrzydeł.`,
    `Sycą się obftością Twojego domu, *
poisz ich potokiem Twego szczęścia. `,
    `Albowiem w Tobie jest źródło życia *
i w Twojej światłości oglądamy światło.`,
    `Zachowaj Twą łaskę dla tych, którzy Ciebie znają, *
a sprawiedliwość Twoją dla ludzi prawego serca. `,
    `Niech nie dopadnie mnie stopa pyszałka, *
a ręka grzesznika niech mnie nie wypędza.`,
    `Oto runęli nieprawość czyniący, *
zostali powaleni i powstać nie mogą.`,
  ]}
/>

<Canticle
  order={3}
  sigla="Pieśń (Syr 36, 1-5. 10-13)"
  antiphon="Napełnij lud swój, Panie, Twoją chwałą * i wysławianiem Twojej mocy."
  versicles={[
    `Zmiłuj się nad nami, Panie, Boże wszystkich rzeczy, * 
spójrz i ześlij bojaźń przed Tobą na wszystkie narody.`,
    `Wyciągnij rękę przeciw obcym ludom, *
aby ujrzały Twoją potęgę.`,
    `Bo jak przez nas okazałeś im świętość swoją, * 
tak przez nich wobec nas okaż się wielkim.`,
    `Niech i one uznają, jak my uznajemy, *
że nie ma Boga, oprócz Ciebie, Panie. `,
    `Powtórz znaki i znów uczyń cuda, *
wsław swoją rękę i ramię prawe.`,
    `Zgromadź wszystkie pokolenia Jakuba *
i weź je w posiadanie, jak było na początku.`,
    `Panie, zlituj się nad narodem nazwanym Twoim imieniem, * 
nad Izraelem, którego uznałeś za pierworodnego.`,
    `Miej miłosierdzie nad swym świętym miastem, *
nad Jeruzalem, miejscem Twego odpoczynku. `,
    `Napełnij Syjon wysławianiem Twej mocy, *
a lud swój Twoją chwałą.`,
  ]}
/>

<Canticle
  order={4}
  sigla="Psalm 116 B"
  antiphon="Podniosę kielich zbawienia * i wezwę imienia Pana."
  versicles={[
    `Ufność miałem nawet wtedy, gdy mówiłem: * 
"Jestem w wielkim ucisku",`,
    `I zalękniony wołałem: *
"Każdy człowiek jest kłamcą!" `,
    `Czym się Panu odpłacę *
za wszystko, co mi wyświadczył?`,
    `Podniosę kielich zbawienia *
i wezwę imienia Pana.`,
    `Wypełnię me śluby dla Pana * 
przed całym Jego ludem.`,
    `Cenna jest w oczach Pana *
śmierć Jego wyznawców.`,
    `O Panie, jestem Twoim sługą, *
Twym sługą, synem Twojej służebnicy.`,
    `Tyś rozerwał moje kajdany, † 
Tobie złożę ofiarę pochwalną * 
i wezwę imienia Pana.`,
    `Wypełnię me śluby dla Pana * 
przed całym Jego ludem,`,
    `W dziedzińcach Pańskiego domu, *
pośrodku ciebie, Jeruzalem.`,
  ]}
/>

<Passage
  sigla="Jdt 8, 25-26a. 27"
  passage="Za wszystko będziemy dziękować Panu Bogu naszemu, który doświadcza nas, tak jak i naszych przodków. Przypomnijcie sobie to wszystko, co On uczynił z Abrahamem, i jak doświadczył Izaaka, i co spotkało Jakuba w Mezopotamii Syryjskiej, pasącego trzody Labana, brata jego matki. Albowiem jak niegdyś doświadczył ich w ogniu, próbując ich serc, tak i teraz nas nie ukarał, lecz chłoszcze Pan tych, którzy zbliżają się do Niego, aby się opamiętali."
/>

<Responsory
  versicles={[
    'Sprawiedliwi, radośnie wołajcie na cześć Pana,',
    'Prawym przystoi pieśń chwały.',
    'Śpiewajcie Mu pieśń nową.',
  ]}
/>

<Benedictus antiphon="Da nam Bóg, * że z mocy nieprzyjaciół wyrwani, / służyć Mu będziemy bez trwogi." />

## Prośby

- Chrystus spełnia prośby tych, którzy w Nim pokładają nadzieję. Módlmy się więc do Niego i wołajmy: **Ciebie chwalimy i Tobie ufamy!**
- Dzięki Ci składamy, bo wielkie jest Twoje miłosierdzie, – **bo ukochałeś nas miłością bez granic.**
- Ty zawsze razem z Ojcem i Duchem Świętym działasz na świecie, – **odnawiaj wszystko swoją mocą.**
- Otwórz oczy nasze oraz naszych sióstr i braci, – **abyśmy widzieli dzisiaj Twoje dzieła.**
- Ty nas dziś wzywasz do swojej służby, – **spraw, aby nasi bracia i siostry doznawali przez nas Twojej wielorakiej łaski.**

<CustomIntercessions type="lauds" />

<KyrieEleison />

<LordsPrayer />

## Modlitwa

Panie Boże, Królu nieba i ziemi, racz dzisiaj według Twojej woli i Twoich przykazań rządzić i kierować, prowadzić i uświęcać nasze serca i ciała, nasze myśli, słowa i czyny, abyśmy z Twoją pomocą, Zbawicielu świata, tutaj i w wieczności osiągnęli wolność i zbawienie. Który żyjesz i królujesz z Bogiem Ojcem we wspólnocie Ducha Świętego, Bóg, przez wszystkie wieki wieków.

<Amen />

<BlessingAndConcludingVersicle />
