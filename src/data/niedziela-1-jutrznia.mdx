# Jutrznia | Niedziela 1 tygodnia

K. † Boże, wejrzyj ku wspomożeniu memu.

W. Panie, pośpiesz ku ratunkowi memu.
Chwała Ojcu i Synowi, i Duchowi Świętemu.\
Jak była na początku, teraz i zawsze,\
i na wieki wieków. Amen. Alleluja.

##HYMN

1. Witaj, dniu pierwszy, początku światłości,\
   Dniu najszczęśliwszy zwycięstwa nad nocą,\
   Godny wesela i pieśni pochwalnych,\
   Dniu Paschy, witaj.
2. Nim zajaśniałeś, Jezus cierpiał za nas\
   I swoją męką zgładził ludzkie winy;\
   Pogodził z Ojcem marnotrawnych synów\
   Przez śmierć na krzyżu.
3. Razem z Chrystusem jesteśmy umarli\
   Złu i grzechowi, by życie odzyskać;\
   Chrztem odrodzeni czekamy na zorzę\
   Słońca wieczności.
4. Baranku Boży, zmartwychwstały Panie,\
   Zbawieni łaską, Twoją krwią obmyci,\
   Wielbimy Ciebie przez Twą jedność z Ojcem\
   W Najświętszym Duchu. Amen.

##PSALMODIA
###Psalm 63, 2-9
**1 ant.** Szukam Ciebie, Boże, \* pragnę ujrzeć Twą potęgę, Panie, / alleluja.

Boże, mój Boże, szukam Ciebie _\
i pragnie Ciebie moja dusza.\
Ciało moje tęskni za Tobą, _\
jak zeschła ziemia łaknąca wody.\
Oto wpatruję się w Ciebie w świątyni, _\
by ujrzeć Twą potęgę i chwałę.\
Twoja łaska jest cenniejsza od życia, _\
więc sławić Cię będą moje wargi.\
Będę Cię wielbił przez całe me życie _\
i wzniosę ręce w imię Twoje.\
Moja dusza syci się obfcie, _\
a usta Cię wielbią radosnymi wargami,\
Gdy myślę o Tobie na moim posłaniu _\
i o Tobie rozważam w czasie moich czuwań.\
Bo stałeś się dla mnie pomocą _\
i w cieniu Twych skrzydeł wołam radośnie:\
"Do Ciebie lgnie moja dusza, _\
prawica Twoja mnie wspiera".\
Chwała Ojcu i Synowi, _\
i Duchowi Świętemu.\
Jak była na początku, teraz i zawsze, \*\
i na wieki wieków. Amen.

**Ant.** Szukam Ciebie, Boże, / pragnę ujrzeć Twą potęgę, Panie, / alleluja.
###Psalm 118
**2 ant.** Błogosławiony, \* który przybywa w imię Pańskie, / alleluja.

Dziękujcie Panu, bo jest dobry, _\
bo Jego łaska trwa na wieki.\
Niech dom Izraela głosi: _\
"Jego łaska na wieki".\
Niech dom Aarona głosi: _\
"Jego łaska na wieki".\
Niech wyznawcy Pana głoszą: _\
"Jego łaska na wieki".\
W ucisku wzywałem Pana. _\
Pan mnie wysłuchał i na wolność wyprowadził.\
Niczego się nie boję, bo Pan jest ze mną, _\
cóż może uczynić mi człowiek?\
Pan jest ze mną, mój wspomożyciel, _\
z góry będę spoglądał na mych wrogów.\
Lepiej się uciekać do Pana, _\
niż pokładać ufność w człowieku.\
Lepiej się uciekać do Pana, _\
niż pokładać ufność w książętach.\
Osaczyły mnie wszystkie narody, _\
lecz w imię Pana je pokonałem.\
Ze wszystkich stron mnie okrążyły, _\
lecz w imię Pana je pokonałem.\
Opadły mnie zewsząd jak pszczoły, †\
paliły, jak ogień pali ciernie, _\
lecz w imię Pana je pokonałem.\
Chcąc, żebym upadł, uderzono mnie i pchnięto, _\
lecz Pan mnie podtrzymał.\
Pan moją mocą i pieśnią, _\
On stał się moim Zbawcą.\
Głosy radości z ocalenia _\
w namiotach sprawiedliwych:\
"Prawica Pańska moc okazała, †\
prawica Pana wzniesiona wysoko, _\
prawica Pańska moc okazała!"\
Nie umrę, ale żył będę _\
i głosił dzieła Pana.\
Ciężko mnie Pan ukarał, _\
ale na śmierć nie wydał.\
Otwórzcie mi bramy sprawiedliwości, _\
wejdę przez nie i podziękuję Panu.\
Oto jest brama Pana, _\
przez nią wejdą sprawiedliwi.\
Dziękuję Tobie, żeś mnie wysłuchał _\
i stałeś się moim zbawcą.\
Kamień odrzucony przez budujących _\
stał się kamieniem węgielnym.\
Stało się to przez Pana _\
i cudem jest w naszych oczach.\
Oto dzień, który Pan uczynił, _\
radujmy się nim i weselmy.\
O Panie, Ty nas wybaw, _\
pomyślność daj nam, o Panie!\
Błogosławiony, który przybywa w imię Pańskie, _\
błogosławimy wam z Pańskiego domu.\
Pan jest Bogiem i daje nam światło. †\
Ustawcie procesję z gałązkami zielonymi _\
aż do rogów ołtarza.\
Jesteś moim Bogiem, podziękować chcę Tobie, _\
Boże mój, wielbić pragnę Ciebie.\
Wysławiajcie Pana, bo jest dobry, _\
bo Jego łaska trwa na wieki.\
Chwała Ojcu i Synowi, _\
i Duchowi Świętemu.\
Jak była na początku, teraz i zawsze, \*\
i na wieki wieków. Amen.

**Ant.** Błogosławiony, który przybywa w imię Pańskie, / alleluja.
###Pieśń (Dn 3, 52-57)
**3 ant.** Śpiewajmy hymny \* naszemu Bogu, / alleluja.

Błogosławiony jesteś, Panie, Boże ojców naszych, _\
pełen chwały i wywyższony na wieki.\
Błogosławione jest Twoje imię pełne chwały i świętości, _\
uwielbione i wywyższone na wieki.\
Błogosławiony jesteś w przybytku Twojej świętej chwały, _\
uwielbiony i przesławny na wieki.\
Błogosławiony jesteś na tronie swojego królestwa, _\
uwielbiony i przesławny na wieki.\
Błogosławiony jesteś Ty, co spoglądasz w otchłanie, †\
który siedzisz na cherubach, _\
pełen chwały i wywyższony na wieki.\
Błogosławiony jesteś na sklepieniu nieba, _\
pełen chwały i wywyższony na wieki.\
Błogosławcie Pana, wszystkie dzieła Pańskie, _\
chwalcie Go i wywyższajcie na wieki.\
Chwała Ojcu i Synowi, _\
i Duchowi Świętemu.\
Jak była na początku, teraz i zawsze, \*\
i na wieki wieków. Amen.

**Ant.** Śpiewajmy hymny naszemu Bogu, / alleluja.
###Psalm 150
**4 ant.** Wszystko, co żyje, \* niech chwali Pana, / alleluja.

Chwalcie Boga w Jego świątyni, _\
chwalcie na cudownym Jego nieboskłonie.\
Chwalcie Go za potężne Jego dzieła, _\
chwalcie za niezmierzoną wielkość Jego.\
Chwalcie Go dźwiękiem rogu, _\
chwalcie na harfe i cytrze.\
Chwalcie Go bębnem i tańcem, _\
chwalcie na strunach i fecie.\
Chwalcie Go na dźwięcznych cymbałach, †\
chwalcie na cymbałach brzęczących. _\
Wszystko, co żyje, niech chwali Pana!\
Chwała Ojcu i Synowi, _\
i Duchowi Świętemu.\
Jak była na początku, teraz i zawsze, \*\
i na wieki wieków. Amen.

**Ant.** Wszystko, co żyje, / niech chwali Pana, / alleluja.
##CZYTANIE
###Ap 7, 10. 12
Zbawienie u Boga naszego, Zasiadającego na tronie, i u Baranka. Błogosławieństwo i chwała, i mądrość, i dziękczynienie, i cześć, i moc, i potęga Bogu naszemu na wieki wieków. Amen.
##RESPONSORIUM
K. Oto dzień, który Pan uczynił, \* Alleluja, alleluja.

W. Oto dzień, który Pan uczynił, / Alleluja, alleluja.

K. Radujmy się i weselmy.

W. Alleluja, alleluja.

K. Chwała Ojcu i Synowi, i Duchowi Świętemu.

W. Oto dzień, który Pan uczynił, / Alleluja, alleluja.

##PIEŚŃ ZACHARIASZA
###Łk 1, 68-79
**Ant.** Wy jesteście światłem świata: \* niech wasze światło tak świeci przed ludźmi, / aby widzieli wasze dobre czyny / i oddawali za nie chwałę Ojcu.

† Błogosławiony Pan, Bóg Izraela, _\
bo lud swój nawiedził i wyzwolił.\
I wzbudził dla nas moc zbawczą _\
w domu swego sługi Dawida.\
Jak zapowiedział od dawna _\
przez usta swych świętych proroków,\
Że nas wybawi od naszych nieprzyjaciół _\
i z ręki wszystkich, którzy nas nienawidzą;\
Że naszym ojcom okaże miłosierdzie _\
i wspomni na swe święte przymierze,\
Na przysięgę, którą złożył _\
ojcu naszemu Abrahamowi.\
Da nam, że z mocy nieprzyjaciół wyrwani, _\
służyć Mu będziemy bez trwogi,\
W pobożności i sprawiedliwości przed Nim _\
po wszystkie dni nasze.\
A ty, dziecię, zwać się będziesz prorokiem Najwyższego, _\
gdyż pójdziesz przed Panem przygotować Mu drogi.\
Jego ludowi dasz poznać zbawienie _\
przez odpuszczenie grzechów.\
Dzięki serdecznej litości naszego Boga, _\
z jaką nas nawiedzi z wysoka Wschodzące Słońce,\
By oświecić tych, co w mroku i cieniu śmierci mieszkają, _\
aby nasze kroki skierować na drogę pokoju.\
Chwała Ojcu i Synowi, _\
i Duchowi Świętemu.\
Jak była na początku, teraz i zawsze, _\
i na wieki wieków. Amen.

**Ant.** Wy jesteście światłem świata: \* niech wasze światło tak świeci przed ludźmi, / aby widzieli wasze dobre czyny / i oddawali za nie chwałę Ojcu.
##PROŚBY
Wytrwale błagajmy Boga, który posłał Ducha Świętego, aby był światłością serc wszystkich ludzi: **Panie, bądź światłością dla swojego ludu!**

Boże, Ty dla swojej chwały pozwoliłeś nam doczekać dnia, który się rozpoczyna, **– oświecaj nas swoją łaską, byśmy chodzili Twoimi drogami.**

Ty opromieniłeś ziemię światłem zmartwychwstania Twojego Syna, **– spraw, aby Twój Kościół zaniósł to światło wszystkim ludziom.**

Ty przez Ducha Świętego oświeciłeś uczniów i uczennice swego Jednorodzonego Syna, **– ześlij tegoż Ducha na Kościół, aby zachował go w wierności.**

Ty jesteś celem wszystkich ludzi, **– zjednocz nas we wspólnej wierze ze wszystkimi chrześcijanami wokół Twojego Słowa i Ciała Twojego Syna.**

Ty pragniesz szczęścia wszystkich ludzi, **– obdarz nadzieją i radością tych, którzy polecają się naszym modlitwom.**

K. Kyrie eleison.

W. Chryste eleison, Kyrie eleison.

K. Ojcze nasz, któryś jest w niebie,\
święć się imię Twoje;\
przyjdź królestwo Twoje;\
bądź wola Twoja jako w niebie, tak i na ziemi.\
Chleba naszego powszedniego daj nam dzisiaj;\
i odpuść nam nasze winy, jako i my odpuszczamy naszym winowajcom;\
i nie wystawiaj nas na próbę

W. ale nas zbaw ode złego.\
Albowiem Twoje jest Królestwo i moc,\
i chwała na wieki wieków. Amen.
##MODLITWA
Wszechmogący Boże, strzeż nieustannie swojej rodziny z rodzicielską dobrocią, a ponieważ całą nadzieję pokładamy w Twojej łasce, otaczaj nas zawsze swoją opieką. Przez naszego Pana Jezusa Chrystusa, Twojego Syna, który z Tobą żyje i króluje we wspólnocie Ducha Świętego, Bóg, przez wszystkie wieki wieków.

W. Amen.

K. Niech nas Pan błogosławi, broni od wszelkiego zła i doprowadzi do życia wiecznego.

W. Amen.

K. Pomoc Boża niech będzie zawsze z nami.

W. I z naszymi braćmi i siostrami nieobecnymi. Amen.
